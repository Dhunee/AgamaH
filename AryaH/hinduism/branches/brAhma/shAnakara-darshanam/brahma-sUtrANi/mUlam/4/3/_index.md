+++
title = "+३"

+++

आसृत्युपक्रमात् समानोत्क्रान्तिरित्युक्तम् ; सृतिस्तु श्रुत्यन्तरेष्वनेकधा श्रूयते — नाडीरश्मिसम्बन्धेनैका [‘अथैतैरेव रश्मिभिरूर्ध्वमाक्रमते’ (छा. उ. ८ । ६ । ५)](https://advaitasharada.sringeri.net/display/bhashya/Chandogya?page=8&id=Ch_C08_S06_V05&hl=अथैतैरेव रश्मिभिरूर्ध्वमाक्रमते) इति ; अर्चिरादिकैका [‘तेऽर्चिषमभिसम्भवन्त्यर्चिषोऽहः’ (बृ. उ. ६ । २ । १५)](https://advaitasharada.sringeri.net/display/bhashya/Brha?page=6&id=BR_C06_S02_V15&hl=तेऽर्चिषमभिसम्भवन्त्यर्चिषोऽहः) इति ; [‘स एतं देवयानं पन्थानमापद्याग्निलोकमागच्छति’ (कौ. उ. १ । ३)](https://advaitasharada.sringeri.net/display/bhashya/kst?page=1&id=KT_C01_V03&hl=स एतं देवयानं पन्थानमापद्याग्निलोकमागच्छति) इत्यन्या ; [‘यदा वै पुरुषोऽस्माल्लोकात्प्रैति स वायुमागच्छति’ (बृ. उ. ५ । १० । १)](https://advaitasharada.sringeri.net/display/bhashya/Brha?page=5&id=BR_C05_S10_V01&hl=यदा वै पुरुषोऽस्माल्लोकात्प्रैति स वायुमागच्छति) इत्यपरा ; [‘सूर्यद्वारेण ते विरजाः प्रयान्ति’ (मु. उ. १ । २ । ११)](https://advaitasharada.sringeri.net/display/bhashya/Mundaka?page=1&id=MD_C01_S02_V11&hl=सूर्यद्वारेण ते विरजाः प्रयान्ति) इति च अपरा । तत्र संशयः — किं परस्परं भिन्ना एताः सृतयः, किं वा एकैव अनेकविशेषणेति । तत्र प्राप्तं तावत् — भिन्ना एताः सृतय इति, भिन्नप्रकरणत्वात् , भिन्नोपासनाशेषत्वाच्च ; अपि च [‘अथैतैरेव रश्मिभिः’ (छा. उ. ८ । ६ । ५)](https://advaitasharada.sringeri.net/display/bhashya/Chandogya?page=8&id=Ch_C08_S06_V05&hl=अथैतैरेव रश्मिभिः) इत्यवधारणम् अर्चिराद्यपेक्षायाम् उपरुध्येत, त्वरावचनं च पीड्येत — [‘स यावत्क्षिप्येन्मनस्तावदादित्यं गच्छति’ (छा. उ. ८ । ६ । ५)](https://advaitasharada.sringeri.net/display/bhashya/Chandogya?page=8&id=Ch_C08_S06_V05&hl=स यावत्क्षिप्येन्मनस्तावदादित्यं गच्छति) इति ; तस्मादन्योन्यभिन्ना एवैते पन्थान इति । एवं प्राप्ते, अभिदध्महे —
