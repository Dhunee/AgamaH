+++
title = "४ शैव-उपनिषदः"

+++
## नीलरुद्रोपनिषत् 
नारायणकृतदीपिकाख्यव्याख्योपेता 
प्रथम: खण्ड: 
अपश्यं त्वावरोहन्तं दिवितः पृथिवीमवः । अपश्यं रुद्रमस्यन्तं नीलग्रीवं शिखण्डिनम् ॥ दिव उग्रोऽवारुक्षत् प्रत्यस्थाद्भूम्यामधि । जनासः पश्यतेमं नीलग्रीवं विलोहितम् ॥ एष एत्यवीरहा रुद्रो जलासभेषजीः । वित्तेऽक्षेममनीनशद्वातीकारोऽप्येतु ते ॥ 
नमस्ते भवभामाय नमस्ते भवमन्यवे । नमस्ते अस्तु बाहुभ्यामुतो त इषवे नमः ॥ यामिषुं गिरिशन्त हस्ते बिभर्ष्यस्तवे । 
शिवां गिरित्र तां कुरु मा हिसीः पुरुषं जगत् ॥ शिवेन वचसा त्वा गिरिशाच्छा वदामसि । 
यथा नः सर्वमिज्जगदयक्ष्मं सुमना असत् ॥ 
 
नीलरुद्रोपनिषत् 
या त इषुः शिवतमा शिवं बभूव ते 
धनुः । 
शिवा शरव्या या तव तया नो मृड जीवसे ॥ 
या 
ते. 
रुद्र शिवा तनूरघोराऽपापकाशिनी । 
तया नस्तन्वा शंतमया गिरिशन्ताभिचाकशत् ॥ असौ यस्ताम्रो अरुण उत बभ्रुर्विलोहितः । 
२९७ 
ये चेंमे रुद्रा अभितो दिक्षु श्रिताः सहस्रशोऽवैषां हेड ईमहे ॥ १ ॥ 
नील रुद्रोपनिषदि षोडश्यां खण्डकत्रयम् । श्रुतिरूपेण तं देवं स्तौत्यपश्यमिति क्रमात् ॥ 
अस्पर्शयोगमुक्त्वा तत्संप्रदायप्रवर्तकं परमगुरुं योगसिद्धिप्रदं नीलरुद्रं स्तौति — अपश्यमिति ॥ दिवितो दिवः पृथिवीं भूमिमवः अवस्तात् अवरोहन्तं त्वामहमपश्यमिति मन्त्रद्रष्टुर्वचः । अस्यन्तं क्षिपन्तं दुष्टान् 

असु क्षेपणे " इति धातोः । शिखण्डिनं, " शिखण्डो बर्हचूडयोः" इति विश्वः । तयोरन्यतरदस्यास्तीति शिखण्डी तम् । दिवः सकाशादुग्रो रुद्रः अवारुक्षत् अवतीर्णवान् । प्रत्यस्थात् प्रतिष्ठां स्थितिं कृतवान् । भूम्यामधि, “ अधिरीश्वरे " इत्यधिः कर्मप्रवचनीयः " यस्मादधिकं यस्य चेश्वरवचनं तत्र सप्तमी " इति स्वात्सप्तमी । भूमेरीश्वर इत्यर्थः । जनासः " आज्जसेर- सुक् ", संबोधने च " इति प्रथमा । एत्यागच्छति । न वीरहा अवी- रहा सौम्यः । यद्वा अवीराणि पापानि हन्तीत्यवीरहा । जले आसः क्षेपो यासां ता जलासाः ताश्च ता भेषज्यश्च ता एतीत्यन्वयः । जलक्षिप्ताना- मोषधीनामक्षेम निर्णोदकत्वं रुद्रसन्निधानादेव ते तवाक्षेमं व्यनीनशत् । अनेन क्षेमकारित्वमुक्तम् । अलब्धलाभो योगस्तत्कारित्वमप्याह — वातीकार इति ॥ वातिः प्राप्तिः अप्राप्तं प्राप्तं करोतीति वातीकारः सोऽपि ते तवापूर्वलाभकरः 
U 38 
 
२९८ 
शैव-उपनिषदः 
एतु आगच्छतु । योगक्षेमकरोऽभिषेकजले संनिहितो भवत्वित्यर्थः । मन्त्र- लिङ्गादभिषेके विनियोगः । भामः क्रोधः । मन्युः तत्पूर्वावस्था । उतो उत । इषवे बाणरूपाय । अस्तवे " असु क्षेपणे " इति धातोः तवेन्प्रत्ययस्तुमर्थे, अस्तुं क्षेप्तुमित्यर्थः । कं क्षेप्तुं गिरिशन्तं श्यतीति श्यन् गिरेः श्यन् संबन्धसामान्ये षष्ठ्या समासः, तं गिरिशन्तं, छान्दसो यलोपः । हे गिरित्र गिरिरक्षक । तां शिवां कल्याणीं कुरु । अच्छा वदामसि । अच्छा निर्मलम् । वदामसि वदाम । अच्छशब्दस्य " निपातस्य " इति दीर्घः । ' इदन्तो मसि," इदनर्थको निपातः । अयक्ष्मं नीरोगम् । सुमनाः सुमनस्कमसत् भवेत् । लिङथें लेट् तिप् इतश्च लोपः । परस्मैपदेषु लेट: प्रभवत्यट् । शरव्या शरसंधात्री ज्या । शरो दध्यग्रबाणयोः " इति विश्वः । शरमर्हति यत् । अव शरस्य चेत्यवादेशः । शरुवृत्ताद्वा सिद्धं " शरुरायुधकोपयोः " उगवादिभ्यो यत् " । जीवसे जीवितुं मृड मोदय । यद्वा हे मृड । तया तन्वा नः अस्मान् जीवसे जीवयसि । शन्तमया अतिशयेन शं शंतमा तया अभिचाकशत्, कशेर्यङ् उदात्ताल्लेट् तिप् अट् । अतिशयेन प्रकाशयत्विति प्रार्थना । बभ्रुः पिङ्गलः अब एषां ह ईडे स्तुत ईमहे कामयामहे ॥ १ ॥ 
इति प्रथमः खण्डः 
द्वितीयः खण्डः 
अपश्यं त्वावरोहन्तं नीलग्रीवं विलोहितम् । उत त्वा गोपा अदृशन्नुत त्वोदहार्यः ॥ 
नीलरुद्रोपनिषत् 
उत त्वा विश्वा भूतानि तस्मै दृष्टाय ते नमः । नमो अस्तु नीलशिखण्डाय सहस्राक्षाय वाजिने ॥ अथो ये अस्य सत्वानस्तेभ्योऽहमकरं नमः । नमांसि त आयुधायानातताय धृष्णवे ॥ उभाभ्यामकरं नमो बाहुभ्यां तव धन्वने । प्रमुञ्च धन्वनस्त्वमुभयोरार्नियोज्यम् ॥ या श्च ते हस्त इषवः परा ता भगवो वप । अवतत्य धनुस्त्व" सहस्राक्ष शतेषुधे ॥ 
निशीर्य शल्यानां मुखा शिवो नः शंभुराभर । विज्यं धनुः शिखण्डिनो विशल्यो बाणवार उत ॥ अनेशन्नस्येषव आभुरस्य निषङ्गथिः । परि ते धन्वनो हेतिरस्मान्वृणक्तु विश्वतः || अथो य इषुधिस्तवारे अस्मिन्निधेहि तम् । 
या ते हेतिर्मीढुष्टम हस्ते बभूव ते 
धनुः ॥ 
तया त्वं विश्वतो अस्मानयक्ष्मया परिब्भुज । नमो अस्तु सर्पेभ्यो ये के च पृथिवीमनु || ये अन्तरिक्षे ये दिवि तेभ्यः सर्पेभ्यो नमः । ये वाभिरोचने दिवि ये च सूर्यस्य रश्मिषु ॥ येषामप्सु सदस्कृतं तेभ्यः सर्पेभ्यो नमः । या इषवो यातुधानानां ये वा वनस्पतीनाम् । 
ये वाऽवटेषु शेरते तेभ्यः सर्पेभ्यो नमः ॥ २ ॥ 
२९९ 
गोपा गोपाला अदृशन् अपश्यन् । उदहार्यः पानीयहारिण्यः । विश्वा विश्वानि भूतानि अदृशन् । योगिनामप्यदृश्यं त्वां कृपया आविर्भ- 
 
३०० 
शैव-उपनिषदः 

वन्तमादित्यवत्प्रकाशमानं पामरा अपि ददृशुरित्यर्थः । वाजिनेऽन्नवते बाण - रूपाय वा । सीदन्तीति सत्वानो गणाः । नमांसि नमस्काराः । न आत- ताय अनातताय । धृष्णवे प्रगल्भाय । बाहुभ्यां कृत्वा धन्वने नमोऽकरव- मित्यर्थः । उभयोररिप्रत्यरिभूतयो राज्ञोर्धन्वनो ज्यां प्रमुञ्च अनाततं कुरु । राज्ञोर्विग्रहे लोकानां क्लेशो भवति । ततस्तं शमयेति भावः । हे भगवः । यास्ते हस्त इषवो बाणास्ताः परावप पराङ्मुखान् मुंच । त्वमपि को पं लोकेषु मा कृथा इति भावः । इन्द्ररूपेण जगद्रक्षेति प्रार्थयते - अव- तत्येति । स्वधिज्यं कृत्वा । सहस्राक्ष शक्ररूप । शतमिषुधयस्तूणा यज्ञरूपाः यस्य तत्संबोधने । निशीर्य तीक्ष्णीकृत्य । मुखा मुखानि । नोऽस्मान् । शिवः कल्याणरूपः । शम्भुः सुखहेतुः सन्नाभर धारय पोषय वा । बाणवान् तूणीरः विशल्योऽस्तु भल्लरहितो भवतु । वैरिषु हतेषु तत्प्रयोजना- भावात् । अनेशन् अदृश्या अभूवन् । “ नशिगम्योरलघित्वम्” इति वार्ति- केन लुङि घङि एत्वम् । निषङ्गथिः निषङ्गे । विश्वतः सर्वतः । अस्मान् परिवृणक्तु परिवृणातु । अरे सम्बोधने । अथो पश्चाद्रक्षणानन्तरं यस्तव इषुधिरस्मिन्निषुधौ तं बाणं निवेहि स्थापय । हे मीढुष्टम ईडितत- मेत्यर्थः । सेचकतम अयक्ष्मया सज्जया तया हेत्या परिब्भुज परिपालय । सदस्कृतं गृहं कृतं यातुधानानां रक्षसां वनस्पतीनां चेषवः सर्पाः । तैर्हि ते जनान् दशन्ति । अवटेषु गर्तेषु ॥ २ ॥ 
इति द्वितीयः खण्डः 
1 
 
नीलरुद्रोपनिषत् 
तृतीयः खण्डः 
यः स्वजनान्नीलग्रीवो यः स्वजनान्हरिः । कल्माषपुच्छमोषधे जम्भयोताश्वरुन्धति ॥ बभ्रुश्च बभ्रुकर्णश्च नीलग्रीवश्च यः शिवः । शर्वेण नीलकण्ठेन भवेन मरुतां पिता ॥ विरूपाक्षेण बभ्रुणा वाचं वदिप्यतो हतः । शर्व नीलशिखण्ड वीर कर्मणि कर्मणि ॥ 
। 
३०१ 
इमामस्य प्राशं जहि येनेदं विभजामहे । नमो भवाय । नमश्शर्वाय । नमः कुमाराय शत्रवे । नमः सभाप्रपादिने । यस्याश्वतरौ द्विसरौ गर्दभावभितस्सरौ । तस्मै नीलशिखण्डाय नमः । नीलशिखण्डाय 
नमः ॥ ३ ॥ 
I 
. 
केदाराधीशं महिषरूपं स्तौति - य इति । यः शिवः स्वजनान् भक्तान् प्रति नीलग्रीवः । यश्च स्वजनान्भक्तान् प्रति हरिर्हरितवर्णो भक्तवात्सल्येन भवति । महिषस्य हि तादृग्रूपं संभवति । ओषधे अरुन्धति रोधरहिते । तं कल्माषपुच्छं कृष्णपाण्डुरपुच्छम् । आशु शीघ्रम् | जम्भय वीर्यवन्तं कुरु । ओषधीनां पशुभ्यो बलप्रदत्वात् । " कल्माषो राक्षसे कृष्णे कल्माषः कृष्णपाण्डुरे " इति विश्वः । केदारेश्वरस्य महिषरूपत्वात्पुच्छवत्ता संभवति । बभ्रुः क्वचिदवयवे पिङ्गळवर्णः । बभ्रुकर्णः अन्तः पिङ्गलवर्णकर्णः । पितेति तृतीयार्थे प्रथमा । पिवेत्यर्थः । अथ वाचं वदिष्यतः पिता देहिमात्रस्य जनकः ब्रह्म येनेश्वरेण हतस्तं त्वं पश्येत्यन्वयः । हे वीर कर्मणि कर्मणि विहितनिषिद्धरूपे इमामस्य जनस्याशां पृच्छतीति प्राट् । तां प्राशं पृच्छिकां वाचं जहि । वेदविहितनिषिद्धकर्मविषयं संशयं निराकुर्वित्यर्थः । 
 
३०२ 
शैव-उपनिषदः 
येन कर्मणेदं जगद्विभजामहे कर्मभूमिभोगभूमिरूपेण विभक्तं कुर्महे । कुमाराय कालानभिभूताय । शत्रवे संहर्त्रे । सभाप्रपादिने सभां प्रपद्यते तच्छील: सभाप्रपादी तस्मै सभ्यायेत्यर्थः । अश्वतरौ ईषदूनमश्वत्वं ययोस्तौ अश्वतरौ । गर्दभादश्वायां जातौ । द्विसरौ अभितः सरत इत्यभितः सरौ गर्दभौ वर्तेते तस्मै । द्विरुक्तिः समाप्त्यर्था । 
नारायणेन रचिता श्रुतिमात्रोपजीविता । अस्पष्टपदवाक्यानां नीलरुद्रस्य दीपिका ॥ ३ ॥ 
इति तृतीयः खण्डः 
इति नारायणकृतदीपिकाख्यव्याख्योपेता नीलदोपनिषत् समाप्ता 
' 
## पारायणोपनिषत् 
अथाह वै वेदानां वेदत्वमेतेन शाक्ते शक्तित्वमेति न वेदमातुर्वेद- मातृत्वमेतेन तत्सवितुर्वरेण्यं भर्गो देवस्य धीमहि । धियो यो नः प्रचोदयात् । परोरजसे सावदोम् । महाकालाय विद्महे श्मशानवासिने धीमहि । तन्नो रुद्रः प्रचोदयात् । रुद्र एवाभिरिति । अथ प्रकाशः ॐ भूर्भुवः स्वः ॐ ऐं क्लीं सौः । ॐ तत्सवितुर्वरेण्यं भर्गो देवस्य धीमहि । धियो यो नः प्रचोदयात् । परोरजसे सावदोम् । सौः क्लीं ऐं ह्रौं क्रीं क्रीं क्रीं हूं हूं ह्रीं ह्रीं दक्षिणकालिके क्रीं क्रीं क्रीं हूं हूं ह्रीं ह्रीं स्वाहा । ह्वां ऐं क्लीं श्रीं ॐ ॐ ॐ श्रीं क्लीं ऐं । महाकालाय विद्महे श्मशानवासिने धीमहि । तन्नो रुद्रः प्रचोदयात् । रुद्र एवाग्निरिति संघट्टनाधीशो 
 
३०३ 
भवेत् । तदिदंपारायणवशादानन्दपूर्णो भवेत् । ओघत्रयनामविशिष्टमाकृति- विशिष्टं नवनाथनामविशिष्टं वा नाममयीमाज्ञां दद्यात् । घटिकापारायणं चरेत् । दिनाक्षरयुगाक्षरे तद्दिननित्याहंसस्तदनु मातृकां जपेत् । कालनित्यां जपेत् । द्विशतसाहस्रशीर्षे तरसाग्निजापी भवेत् । मन्त्रपारायणी भवेत् । नामपारायणी भवेत् । चक्रपारायणी भवेत् । स सर्वे पश्यति । स सर्वं जलमयो भवेत् । वह्नौ वह्निमयो भवेत् । चराचरगतिर्भवेत् । पराशतषष्टिवाणीज्ञो भवेत् । षोढान्यासाधिकारी भवेत् । मासतः पक्षतो वारतः पारायणी भवेत् । सर्वाधिकारी भवेत् । दृष्टाकं चरेत् । तदाचरणी अमृतत्वं गच्छति । ब्रह्मत्वं गच्छति । साक्षात्सप्तमीरूपो भवेदिति प्रोतं वेद । 
इत्याथर्वणीये सौभाग्यकाण्डे पारायणोपनिषत् समाप्ता 

## बिल्वोपनिषत् 
अथ वामदेवः परमेश्वरं सृष्टिस्थितिलयकारणमुमासहितं स्वशिरसा प्रणम्येति होवाच । अधीहि भगवन् सर्वविद्यां सर्वरहस्यवरिष्ठां सदा सद्भिः पूज्यमानां निगूढाम् । कया च पूजया सर्वपापं व्यपोह्य परात्परं शिव- सायुज्यमाप्नोति ? केनैकेन वस्तुना मुक्तो भवति ? तं होवाच भगवान् सदाशिवः । 
न वक्तव्यं न वक्तव्यं न वक्तव्यं कदाचन । मत्स्वरूपस्त्वयं ज्ञेयो बिल्ववृक्षो विधानतः । एकेन बिल्वपत्रेण संतुष्टोऽस्मि महामुने ॥ इति ब्रुवन्तं परमेश्वरं पुनः प्रणम्येति होवाच ॥ 
 
३०४ 
शैव-उपनिषदः 
भगवन् सर्वलोकेश सत्यज्ञानादिलक्षण । कथं पूजा प्रकर्तव्या तां वदस्व दयानिधे ॥ 
इति पुनः पृच्छन्तं वामदेवमालिङ्गयेति होवाच ॥ 
बुद्विमांस्त्वमिति ज्ञात्वा वक्ष्यामि मुनिसत्तम । मम प्रियेण बिल्वेन त्वं कुरुष्व मदर्चनम् || द्रव्याणामुत्तमैर्लोके मम पूजाविधौ तव । पत्रपुष्पाक्षतैर्दिव्यैर्बिल्वपत्रैः समर्चय ॥ बिल्वपत्रं विना पूजा व्यर्था भवति सर्वदा । मम रूपमिति ज्ञेयं सर्वरूपं तदेव हि ॥ 
प्रातः स्नात्वा विधानेन सन्ध्याकर्म समाप्य च । भूतिरुद्राक्षभरण उदीचीं दिशमाश्रयेत् ॥ सद्योजातादिभिर्मन्त्रैर्नमस्कृत्य पुनः पुनः । प्रदक्षिणत्रयं कृत्वा शिवरूपमिति स्फुटम् ॥ देवीं ध्यायेत्तथा वृक्षे विष्णुरूपं च सर्वदा । ब्रह्मरूपं च विज्ञेयं सर्वरूपं विभावयेत् ॥ वामदक्षिणमध्यस्थं ब्रह्मविष्णुशिवात्मकम् । इन्द्रादयश्च यक्षान्ता वृन्तभागे व्यवस्थिताः ॥ पृष्ठभागेऽमृतं यस्मादर्चयेन्मम तुष्टये । उत्तानबिल्वपत्रं च यः कुर्यान्मम मस्तके ॥ मम सायुज्यमाप्नोति नात्र कार्या विचारणा । त्रिमूर्तिस्त्रिगुणं बैल्वमग्निरूपं तथैव च । ब्रह्मरूपं कलारूपं वेदरूपं महामुने ॥ 
 
U 39 
बिल्वोपनिषत् 
पुरातनोऽहं पुरुषोऽहमीशो हिरण्मयोऽहं शिवरूपमस्मि । सबिल्वरूपं सगुणात्मरूपं त्रिमूर्तिरूपं शिवरूपमस्मि || 
पृष्ठभागेऽमृतं न्यस्तं देवैर्ब्रह्मादिभिः पुरा । उत्तानबिल्वपत्रेण पूजयेत् सर्वसिद्धये ॥ तस्मात् सर्वप्रयत्नेन बिल्वपत्रैः सदार्चय । बिल्वपत्रं विना वस्तु नास्ति किंचित्तवानघ ॥ तस्मात् सर्वप्रयत्नेन बिल्वपत्रैः सदार्चय । उत्तानपत्रपूजां च यः कुर्यान्मम मस्तके || इह लोकेऽखिलं सौख्यं प्राप्नोत्यन्ते पुरे मम । तिष्ठत्येव महावीरः पुनर्जन्मविवर्जितः ॥ सोदकैर्विल्वपत्रैश्च यः कुर्यान्मम पूजनम् । मम सान्निध्यमाप्नोति प्रमथैः सह मोदते ॥ सत्यं सत्यं पुनः सत्यमुद्धृत्य भुजमुच्यते । बिल्वपूजनतो लोके मत्पूजायाः परा न हि ॥ त्रिसुपर्ण त्रिऋचां रूपं त्रिसुपर्णे त्रयीमयम् । त्रिगुणं त्रिजगन्मूर्तित्रयं शक्तित्रयं त्रिदृक् ॥ कालत्रयं च सवनत्रयं लिङ्गत्रयं त्रिपात् । तेजस्त्रयमकारोकारमकारप्रणवात्मकम् ॥ देवेषु ब्राह्मणोऽहं हि त्रिसुपर्णमयाचितम् । मह्यं वै ब्राह्मणायेदं मया विज्ञप्तकामिकम् ॥ दद्याद्ब्रह्मभ्रूणवीरहत्यायाश्चान्यपातकैः । मुक्तोऽखण्डानन्दबोधो ब्रह्मभूयाय कल्पते ॥ 
 
३०५ 
३०६ 
शैव-उपनिषदः 
त्रिसुपर्णोपनिषदः पठनात्पङ्क्तिपावनः । बोधको ह्या सहस्राद्वै पङ्क्ति पावयते ध्रुवम् ॥ त्रिसुपर्णश्रुतिर्ह्येषा निष्कृतौ त्रिदले रता । श्रद्धत्स्व विद्वन्नाद्यं तदिति वेदानुशासनम् || अखण्डानन्दसंबोधमयो यस्मादहं मुने । विन्यस्तामृतभागेन सुपर्णेनावकुण्ठय ॥ अमृतं मोक्षवाचन्तु तेनास्मदवकुण्ठनात् । प्राप्येते भोगमोक्षौ हि स्थित्यन्तें मदनुग्रहात् ॥ उत्तानभागपर्णेन मूर्ध्नि मे न्युब्जमर्पयेत् । मोक्षेऽमृतावकुण्ठोऽहं भवेयं तव कामधुक् ॥ येन केन प्रकारेण विल्वकेनापि मां यज । तीर्थदानतपोयोगस्वाध्याया नैव तत्समाः || बिल्वं विधानतः स्थाप्य वर्धयित्वा च तद्दलैः । यः पूजयति मां भक्त्या सोऽहमेव न संशयः ॥ 
य एतदधीते ब्रह्महाब्रह्मा भवति । स्वर्णस्तेय्यस्तेयी भवति । सुरापाय्यपायी भवति । गुरुवधूगाम्यगामी भवति । महापातकोपपातकेभ्यः पूतो भवति । न च पुनरावर्तते । न च पुनरावर्तते । न च पुनरावर्तते । ॐ सत्यम् ॥ 
इति विल्वोपनिषत् समाप्ता 
 
## मृत्युलाङ्गूलोपनिषत् 
३०७ 
अथ मृत्युलाङ्गूलं व्याख्यास्यामः । अस्य मृत्युलाङ्गूलमन्त्रस्य वसिष्ठ ऋषिः । अनुष्टुप् छन्दः । कालाग्निरुद्रो यमश्च देवता । मृत्यूपस्थाने विनियोगः । अथातो योगजिहः साधुमतियोजितं स मे वाह कालं पुरुष- मूर्ध्वलिङ्गं विरूपाक्षं विश्वरूपाय नमो नमः । पशुपतये नमः । य इदं शृणुयान्नित्यं मृत्युलाङ्गूलं त्रिसन्ध्यं कीर्तयति वा स ब्रह्महत्यां व्यपोहति । सुवर्णस्तेय्यस्तेयी भवति । गुरुदाराभिगाम्यगामी भवति । सर्वेभ्यः पात- केभ्य उपपातकेभ्यश्च सद्यो विमुक्तो भवति । सकृज्जप्तेनानेन गायत्र्याः षष्टिसहस्राणि फलितानि भवन्ति । अष्टौ ब्राह्मणान् ग्राहयित्वा ब्रह्मलोक - मवाप्नोति । यः कश्चिन्न ददाति स श्वित्री कुष्ठी कुनखी वा भवेत् । यः कश्चिद्दीयमानं न गृह्णाति सोऽन्धो बधिरो मूको वा भवति । मृत्युमुपस्थितः षण्मासादर्वाक् । बन्धोऽयं नश्यति इत्यनेन मृत्युलाङ्गू- लाख्यस्य च महामन्त्रस्य शतकृत्वो जप्तेन भगवान् धर्मराट् मम प्रीयताम् । 
ऋतं नष्टं यदा काले षण्मासेन मरिष्यति । ऋतं सत्यं परं ब्रह्म पुरुषं कृष्णपिङ्गलम् || ऊर्ध्वलिङ्गं विरूपाक्षं विश्वरूपं नमाम्यहम् | सत्यं तु पञ्चमे मासे परं ब्रह्म चतुर्थके ॥ पुरुषं च तृतीये वा द्वितीये कृष्णपिङ्गलम् ॥ ऊर्ध्वलिङ्गं तु मासेन विरूपाक्षं तदर्धके । विश्वरूपं तृतीयेऽह्नि सद्यश्चैव नमो नमः ॥ 
इति मृत्युलाड्गुलोपनिषत् समाप्ता 
 
३०८ 
शैव-उपनिषदः 
## रुद्रोपनिषत् 
विश्वमयो ब्राह्मणः शिवं व्रजति । ब्राह्मणः पञ्चाक्षरमनुभवति । ब्राह्मणः शिवपूजारतः । शिवभक्तिविहीनश्चेत् स चण्डाल उपचण्डालः । चतुर्वेदज्ञोऽपि शिवभक्त्यान्तर्भवतीति स एव ब्राह्मणः । अधमश्चाण्डालोऽपि शिवभक्तोऽपि ब्राह्मणाच्छ्रेष्ठतरः । ब्राह्मणस्त्रिपुण्ड्रघृतः । अत एव ब्राह्मणः । शिवभक्तेरेव ब्राह्मणः । शिवलिङ्गार्चनयुतश्चाण्डालोऽपि स एव ब्राह्मणाधिको भवति । अग्निहोत्रभसिताच्छिवभक्तचाण्डालहस्तविभूतिः शुद्धा । कपिशा वा श्वेतजापि धूम्रवर्णा वा । विरक्तानां तपस्विनां शुद्धा । गृहस्थानां निर्मल- विभूतिः । तपस्विभिः सर्वभस्म धार्यम् । यद्वा शिवभक्तिसंपुष्टं सदा पि तद्भसितं देवताधार्यम् । 
अन्यत्र 
ॐ अग्निरिति भस्म । वायुरिति भस्म । स्थलमिति भस्म । जलमिति भस्म । व्योमेति भस्म इत्याद्युपनिषत्कारणात् तत् कार्यम् । विश्वतश्चक्षुरुत विश्वतोमुखो विश्वतोहस्त उत विश्वतस्पात् । सं बाहुभ्यां नमति सं पतत्रैर्द्यावापृथिवी जनयन् देव एकः । " तस्मात्प्राणलिङ्गी शिवः । शिव एव प्राणलिङ्गी । जटाभस्मधारोऽपि प्राणलिङ्गी हि श्रेष्ठः । प्राणलिङ्गी शिवरूपः । शिवरूपः प्राणलिङ्गी । जङ्गमरूपः शिवः । शिव एव जङ्गमरूपः । प्राणलिङ्गिनां शुद्धसिद्धिर्न भवति । प्राणलिङ्गिनां जङ्गमपूज्यानां पूज्यतपस्विनामधिकश्चण्डालोऽपि प्राणलिङ्गी । तस्मात्प्राण- लिङ्गी विशेष इत्याह । य एवं वेद स शिवः । शिव एव रुद्रः प्राणलिङ्गी नान्यो भवति ।. 
ॐ आत्मा परशिवद्वयो गुरुः शिवः । गुरूणां सर्वविश्वमिदं विश्व- मन्त्रेण धार्यम् । दैवाधीनं जगदिदम् । तद्दैवं तन्मन्त्रात् तनुते । तन्मे दैवं 
३०९ 
गुरुरिति । गुरूणां सर्वज्ञानिनां गुरुणा दत्तमेतदन्नं परब्रह्म । ब्रह्म स्वानुभूतिः । गुरुः शिवो देवः । गुरुः शिव एव लिङ्गम् । उभयोर्मिश्रप्रकाशत्वात् । प्राणवत्त्वात् महेश्वरत्वाच्च शिवस्तदैव गुरुः । यत्र गुरुस्तत्र शिवः । शिवगुरु- स्वरूपो महेश्वरः । भ्रमरकीटकार्येण दीक्षिताः शिवयोगिनः शिवपूजापथे गुरुपूजाविधौ च महेश्वरपूजनान्मुक्ताः । लिङ्गाभिषेकं निर्माल्यं गुरोरभिषेक- तीर्थं महेश्वरपादोदकं जन्ममालिन्यं क्षालयन्ति । तेषां प्रीतिः शिवप्रीतिः । तेषां तृप्तिः शिवतृप्तिः । तैश्च पावनो वासः । तेषां निरसनं शिवनिरसनम् । आनन्दपारायणः । तस्माच्छिवं व्रजन्तु । गुरुं व्रजन्तु । इत्येव पावनम् || 
| 
इति दोपनिषत् समाप्ता 
## लिङ्गोपनिषत् 
। 
ॐ धर्मजिज्ञासा । ज्ञानं बुद्धिश्च । ज्ञानान्मोक्षकारणम् । मोक्षा- न्मुक्तिस्वरूपम् । तथा ब्रह्मज्ञानाद्बुद्धिश्च । लिङ्गैक्यं देहो लिङ्गभेदे न । अज्ञानात् ज्ञानं बुद्धिश्च । चतुर्वर्णानां धारणां कुर्यात् । पशुपक्षि- मृगकीटकलिङ्गधारणमुच्यते । पञ्चबन्धस्वरूपेण पञ्चबन्धा ज्ञानस्वरूपाः । पिण्डाज्जननम् । तज्जननकाले धारणमुच्यते । सर्वलिङ्गं स्थापयति पाणि- मन्त्रं पवित्रम् ”, “ अयं मे हस्तो भगवान् ” इति धारयेत् । " या ते रुद्र शिवा तनूरघोराऽपापकाशिनी ", " रुद्रपते जनिमा चारु चित्रम् ", " वयं सोम व्रते तव । मनस्तनूषु बिभ्रतः । प्रजावन्तो अशीमहि । ", " त्रियम्बकं यजामहे " इति धारयेत् । ब्राह्मणानां धारणां कुर्यात् । पवित्रं ते विततं 
 
३१० 
शैव-उपनिषदः 
। 
ब्रह्मणस्पते " 
" सोमारुद्रा युवमेतान्यस्मे विश्वा तनूषु भेषजानि धत्तम् । अवस्यतं मुंचतं यन्नो अस्ति तनूषु बद्धं कृतमेनो अस्मत् । सोमापूषणा जनना रयीणां जनना दिवो जनना पृथिव्याः । जातौ विश्वस्य भुवनस्य गोपौ देवा अकृण्वन्नमृतस्य नाभिम् । " इति प्राकट्यं कुर्यात् । न कुर्यात्पशुभाषणम् । श्रौतानामुपनयनकाले धारणम् । चतुर्थाश्रमः संन्यासः । पञ्चमो लिङ्ग- धारणम् । अत्याश्रमाणां मध्ये लिङ्गधारी श्रेष्ठो भवति । शिरसि महादेव - स्तिष्ठतु इति धारयेत् । अन्यायो न्यायः । पृथिव्यापस्तेजो वायुराकाश इति पञ्चस्वरूपं लिङ्गम् । त्वक्च्छ्रोत्रनेत्रजिह्वाघ्राणपञ्चस्वरूपमिति लिङ्गम् । रेतोबुद्ध्या पमनस्स्वरूपमिति लिङ्गम् । सङ्कल्प इति लिङ्गम् । ज्योतिरहं विरजा विपाप्मा भूयासं स्वरूपमिति लिङ्गम् । व्रतं चरेत् । संतिष्ठेन्नियमेन । सर्वे शाम्भवीरूपम् । शाम्भवी विद्योच्यते । चरेदेतानि सूत्राणि । पञ्चमुखं पञ्चस्वरूपं पञ्चाक्षरं पञ्चसूत्रं ज्ञानम् । सिद्धिर्भवत्येव । ज्ञानाद्धारणं लिङ्गदेह- प्रकार उच्यते । शिरःपाणिपादपायूपस्थं सर्वं लिङ्गस्वरूपम् । ब्राह्मणो वदेत् । 
1 
ओङ्कारो वाण: शक्तिरेव पीठं सिन्दूरवर्णं सर्वं लिङ्गस्वरूपम् । कैवल्यं केवलं विद्यात् । व्यवहारपरः स्यात् । प्राण एव प्राणः । पूर्व ब्रह्मा पीठम् । विष्णुर्बाणः । रुद्रः स्वरूपम् । सर्वभूतैरथापरित्याज्यश्च । विग्रहमनुग्रहलिङ्गेषु शक्तिकपालेषु सर्ववशङ्करं विद्यात् । जातिविषयान् त्यजेत् । श्रौताश्रौतेषु धारणम् । वेदोक्तविधिना श्रौतं तद्रहितमश्रौतम् । सर्ववर्णेषु धारणं कैलाससिद्धिर्भवति । धारणं देहे कैलासस्वरूपम् । धारणं देहे कैवल्यस्वरूपम् । धारणं देहे प्रणवस्वरूपम् । धारणं देहे वेदस्वरूपम् । धारणं देहे ब्रह्मस्वरूपम् । धारणं देहे शिवस्वरूपम् । शिरसि वाणं बाहुनाभिपीठप्रकृतिरूपकं देहे धारणं यस्य न विद्यते तद्देहं न पश्येत् । शिरःकपालं केशान् न कुर्यात् । शिरः पीठं लिङ्गात्मकं सर्वम् । 
1 
 
३११ 
शाम्भवी विग्रह उच्यते । प्राणादिलिङ्गस्वरूपं गुरोर्लिङ्गम् । गुरुसंभवात्मकं लिङ्गं प्रगुरोः । ततः प्रथमं प्रणिपतति । प्रणवस्वरूपं लिङ्गं ब्रह्मलिङ्गम् । प्रकाशात्मकं लिङ्गं विद्यालिङ्गम् । विद्यालिङ्गं ज्ञानस्वरूपम् । लिङ्गं प्रचरेच्छा- स्त्रात्। लिङ्गस्वरूपेयं सिद्धिर्भविष्यति । सर्वदेहेषु लिङ्गधारणं भवति । इति वेदपुरुषो मन्यते । महापुरुषोपेतं यो वेद स एव नित्यपूतस्थः । स एव नित्य पूतस्थः स्याद्दैवलौकिकः पुरुषः । स एवामुष्मिकपुरुष इति मन्यन्ते । जीवात्मा परमात्मा च स एवोच्यते । इष्टप्राणाभावेषु लिङ्गधारणं वदन्ति । इष्टे धारणम् । तिस्रः पुरस्त्रिपदा विश्वचर्षणी । पुरनाशे लिङ्गस्वरूपाज्ञासिद्धिर्भव- त्यवज्ञानेऽसति । संयुक्तं लिङ्गं मोक्ष एव भवत्येव । मोक्षमेव धारणं विद्यात् । उशंतीव मातरं कुर्यात् । इत्येवं वेदेत्युपनिषत् । ॐ तत्सत् ॥ 
इति लिङ्गोपनिषत् समाप्ता 

## वज्रपञ्जरोपनिषत् 
सह नाववतु - इति शान्तिः । 
वज्रपञ्जरेण भस्मधारणं कुर्यात् । वामकरे भस्म गृहीत्वा सद्यो - जातमिति पञ्चब्रह्ममन्त्रः । त्रियम्बकं जातवेदसे गायत्र्या मानस्तोकैरभिमन्त्रय मूलेन सप्तवारमभिमत्र्य श्रीविद्येयं शिरसि । ऐं वद वद वाग्वादिनि ह्स्रैः क्लिन्ने क्लेदिनि क्लेदय महाक्षोभं कुरु । हसकलरी ओं मोक्षं कुरु कुरु । ह्सौः इति मुखे । ओं ओं नमो भगवति ज्वालामालिनि देवदेवि सर्वज्ञानं हारिके 
 
४२७ 
वनदुर्गा का विपति मंत्र 
३१२ 
शैव-उपनिषदः 
जातवेदसि ज्वलन्ति ज्वलन्ति प्रज्वल प्रज्वल ह्रां ह्रीं हूं र र र र ज्वाला- मालिनि हुं फट् स्वाहा इति हृदये । जलवासिन्यै नमो नाभौ । ह्रीं वह्निवासिन्यै नमो गुह्ये । ओं सह . . नाभ्यादिजान्वन्तम् । ओं ह्रीं श्रीं 
1 
.. 
1 
पशु हुं फट् स्वाहा जान्वादिपादपर्यन्तम् । ओं ह्रीं स्फुर स्फुर प्रस्फुर 
प्रस्फुर 

I 
रूप तट तट चट चट प्रचट प्रचट कह कह वम वम बन्धय बन्धय घातय घातय हुं फट् स्वाहा इत्यघोरेण शिरसि । ओं वैष्णव्यै नमो हृदये । पुनः अघोरेण पृष्ठे । पुनः सुदर्शनेन जान्वादिनाभ्यन्तम् । पुनः पाशुपतेन पादादिजान्वन्तम् । ह्सौः अ अं क्षं स्हौः ओं ह्रीं क्लीं क्षौं श्रीं । 
उग्रं वीरं महाविष्णुं ज्वलन्तं सर्वतोमुखम् । 
नृसिंहं भीषणं भद्रं मृत्युमृत्युं नमाम्यहम् ॥ 
. 
श्रीं क्षौं श्रीं ह्रीं ओं इति दक्षिणबाहौ । ओं क्षां ओं नमो भगवते नारसिंहाय ज्वालामा लिने तीक्ष्णदंष्ट्राग्मिनेत्राय सर्वरक्षोघ्नाय सर्वज्वरविनाशाय सर्वभूतविनाशाय दह दह पच पच रक्ष रक्ष हुं फट् स्वाहा इति वामबाहौ । उत्तिष्ठ पुरुष हरितपिङ्गळ लोहिताक्ष देहि मे दापय स्वाहा । ओं ह्रीं दुं उत्तिष्ठ पुरुषि किं स्वपिषि भयं मे समुपस्थितम् । यदि शक्यमशक्यं वा ते भगवति शमय शमय स्वाहा । 
मृत्योस्तुल्यं त्रिलोकीं ग्रसितुमतिरसान्निस्सृता किं नु जिह्वा 
किं वा कृष्णाङ्घ्रिपद्मसृतिभिररुणिता विष्णुपद्याः पदव्यः । प्राप्ताः सन्ध्याः स्मरारेः स्वयमुत नुतिभिस्तिस्र इत्यूह्यमानाः देवैर्देव्यास्त्रिशूलक्षतमहिषजुषो रक्तधारा जयन्ति ॥ 
इति बडबानलदुर्गामृत्योस्तुल्यवनदुर्गाभिः सर्वाङ्गमुद्धूळयेत् । ततः शेषभस्मनि जलं निक्षिप्य त्रिपुण्ड्रधारणं कुर्यात् । 
 
एता एव महाविद्या विभूतेरभिधारणे । कथिताः परमेशानि सतां पूर्वतराघहाः ॥ वज्रपञ्जरनाम्नैव यः कुर्याद्भस्मधारणम् । स सर्वभयनिर्मुक्तः साक्षाच्छिवमयो भवेत् । एतानि तानि श्रीमन्त्रपवित्रे यानि भस्मनि ॥ 

३१३ 

दग्धकामाङ्गविभूतित्रैपुण्डूितानि कथितानि ललाटपट्टे लोपयन्ति दैवलिखितानि दुरक्षराणि । 
इति वज्रपञ्जरोपनिषत् समाप्ता 
## वटुकोपनिषत् 
अथ वटुकोपनिषदं व्याख्यास्यामः । 
U 40 
वालाग्रमात्रं हृदयस्य मध्ये विश्वं देवं जातरूपं वरेण्यम् । तमात्मस्थं येऽनुपश्यन्ति धीरास्तेषां शान्तिर्भविता नेतरेषाम् ॥ यो वै वटुकः स भगवान् यश्च ब्रह्मा तस्मै वै नमो नमः । यो वै वटुकः स भगवान् यश्च विष्णुस्तस्मै वै नमो नमः ॥ यो वै वटुकः स भगवान् यश्च रुद्रस्तस्मै वै नमो नमः । यो वै वटुकः स भगवान् यश्चेन्द्रस्तस्मै वै नमो नमः ॥ यो वै वटुकः स भगवान् यश्चाग्निस्तस्मै वै नमो नमः । यो वै वटुकः स भगवान् यश्च वायुस्तस्मै वै नमो नमः ॥ यो वै वटुकः स भगवान् यश्च सूर्यस्तस्मै वै नमो नमः । यो वै वटुकः स भगवान् यश्च सोमस्तस्मै वै नमो नमः ॥ 
 
३१४ 
शैव-उपनिषदः 
यो वै वटुकः स भगवान् यश्च ग्रहास्तस्मै वै नमो नमः । यो वै वटुकः स भगवान् यश्चोपग्रहास्तस्मै वै नमो नमः ॥ यो वै वटुकः स भगवान् यश्च भूस्तस्मै वै नमो नमः । यो वै वटुकः स भगवान् यश्च भुवस्तस्मै वै नमो नमः ॥ यो वै वटुकः स भगवान् यश्च स्वस्तस्मै वै नमो नमः । यो वै वटुकः स भगवान् यश्चान्तरिक्षं तस्मै वै नमो नमः ॥ यो वै बटुकः स भगवान् यश्च द्यौस्तस्मै वै नमो नमः । यो वै वटुकः स भगवान् यश्चापस्तस्मै वै नमो नमः ॥ यो वै वटुकः स भगवान् यश्च तेजस्तस्मै वै नमो नमः । यो वै वटुकः स भगवान् यश्च कालस्तस्मै वै नमो नमः ॥ यो वै बटुकः स भगवान् यश्च मृत्युस्तस्मै वै नमो नमः । यो वै वटुकः स भगवान् यश्चामृत्युस्तस्मै वै नमो नमः ॥ यो चै वटुकः स भगवान् यश्चाकाशस्तस्मै वै नमो नमः । यो वै बटुकः स भगवान् यश्च विश्वं तस्मै वै नमो नमः ॥ यो वै वटुकः स भगवान् यश्च शुक्लं तस्मै वै यो वै वटुकः स भगवान् यश्च दम्भस्तस्मै वै 
नमो नमः । 
नमो नमः ॥ 
नमो नमः । 
यो चै वटुकः स भगवान् यश्चादम्भस्तस्मै वै यो वै वटुकः स भगवात् यश्च सूक्ष्मं तस्मै वै नमो नमः ॥ यो वै वटुकः स भगवान् यश्च स्थूलं तस्मै वै नमो नमः । यो वै वटुकः स भगवान् यश्च कृष्णस्तस्मै वै नमो नमः ॥ यो वै वटुकः स भगवान् यश्चाकृष्णस्तस्मै वै नमो नमः । यो वै वटुकः स भगवान् यश्च सत्यं तस्मै वै नमो नमः । यो वै वटुकः स भगवान् यश्च सर्वे तस्मै वै नमो नमः ॥ 
 
टुकोपनिषत् 
३१५ 
भूस्ते आदिर्मध्यं भुवः स्वस्ते शीर्षं विश्वरूपोऽसि ब्रह्मैकस्त्वं द्विधा त्रिधा बुद्धिस्त्वं शान्तिस्त्वं पुष्टिस्त्वं हुतमहुतं दत्तमदत्तं सर्वमसर्वं विश्वमविश्वं कृतमकृतं परमपरं परायणं च त्वम् । अपाम सोमममृता अभूमागन्म ज्यो- तिरविदाम देवान् । किं नूनमस्मान्कृणवदरातिः किमु धूर्तिरमृतं मर्त्यस्य । सोमसूर्यपुरस्तात् सूक्ष्मः पुरुषः । सर्वं जगद्धितं वा एतदक्षरं प्राजापत्यं सूक्ष्मं सौम्यं पुरुषं ग्राह्यमग्राह्येण भावं भावेन सौम्यं सौम्येन सूक्ष्मं सूक्ष्मेण वायव्यं वायव्येन ग्रसति स्वेन तेजसा तस्मादुपसंहर्त्रे महाग्रासाय वै नमो नमः । 
हृदिस्था देवताः सर्वा हृदि प्राणाः प्रतिष्ठिताः । 
हृदि त्वमसि यो नित्यं तिस्रो मात्रा: परस्तु सः ॥ 
. 
तस्योत्तरतः शिरो दक्षिणतः पादौ य उत्तरतः स ओङ्कारो य ओङ्कारः स प्रणवो यः प्रणवः स सर्वव्यापी यः सर्वव्यापी सोऽनन्तो योऽनन्तस्तत्तारं यत्तारं तत्सूक्ष्मं यत्सूक्ष्मं तच्छुक्लं यच्छुक्कं तद्वैद्युतं यद्वैद्युतं तत्परं ब्रह्म यत्परं ब्रह्म स एको य एकः स रुद्रो यो रुद्रः स ईशानो य ईशानः स भगवान् महेश्वरो यो भगवान् महेश्वरः स भगवान् वटुकेश्वरों यो भगवान् वटुकेश्वरः । 
अथ कस्मादुच्यत ओङ्कारो यस्मादुच्चार्यमाण एव प्राणानूर्ध्वमुत्क्राम- यति तस्मादुच्यत ओङ्कारः । अथ कस्मादुच्यते प्रणवो यस्मादुच्चार्यमाण एव ऋग्यजुस्सामाथर्वाङ्गिरसं ब्रह्म ब्राह्मणेभ्यः प्रणामयति नामयति तस्मादुच्यते प्रणवः । अथ कस्मादुच्यते सर्वव्यापी यस्मादुच्चार्यमाण एवं सर्वान् लोकान् व्याप्नोति स्नेहो : यथा पललपिण्डमिव शान्तरूपमोतप्रोतमनु- प्राप्तो व्यतिषक्तश्च तस्मादुच्यते सर्वव्यापी । अथ कस्मादुच्यते ऽनन्तो यस्मादुच्चार्यमाण एव तिर्यगूर्ध्वमधस्ताच्चास्यान्तोः नोपलभ्यते तस्मादुच्य- तेऽनन्तः । अथ कस्मादुच्यते तारं यस्मादुच्चार्यमाण एव गर्भजन्मव्याधि- 
 
३१६ 
शैव-उपनिषदः 
जरामरणसंसारमहाभयात्तारयति त्रायते च तस्मादुच्यते तारम् । अथ कस्मादुच्यते सूक्ष्मं यस्मादुच्चार्यमाण एव सूक्ष्मो भूत्वा शरीराण्यधितिष्ठति सर्वाणि चाङ्गान्यभिमृशति तस्मादुच्यते सूक्ष्मम् । अथ कस्मादुच्यते शुक्लं यस्मादुच्चार्यमाण एव क्लन्दते क्लामयति च तस्मादुच्यते शुक्लम् । अथ कस्मादुच्यते वैद्युतं यस्मादुच्चार्यमाण एवाव्यक्ते महति तमसि द्योतयति तस्मादुच्यते वैद्युतम् । अथ कस्मादुच्यते परं ब्रह्म यस्मात् परमपरं परायणं च बृहद्बृहत्या बृंहयति तस्मादुच्यते परं ब्रह्म । अथ कस्मादुच्यत एको यः सर्वान् प्राणान् संभक्ष्य संभक्षणेनाजः संसृजति विसृजति तीर्थमेके व्रजन्ति तीर्थमेके दक्षिणाः प्रत्यञ्च उदञ्चः प्राञ्चोऽभिव्रजन्त्येके तेषां सर्वेषामिह सद्गतिः । साकं स एको भूतश्चरति प्रजानां तस्मादुच्यत एकः । अथ कस्मादुच्यते रुद्रो यस्मादृषिभिर्नान्यैर्भक्तैर्द्धतमस्य रूपमुपलभ्यते तस्मादुच्यते रुद्रः । अथ कस्मादुच्यत ईशानो यः सर्वान् देवानीशत ईशानीभिर्जननी- भिश्च परमशक्तिभिः | अभि त्वा शूर नोनुमोदुग्धा इव धेनवः । ईशानमस्य जगतः सुवर्हशमीशानमिन्द्र तस्थुषः । तस्मादुच्यत ईशानः । अथ कस्मा- दुच्यते भगवान् महेश्वरो यस्माद्भक्ता ज्ञानेन भजन्त्यनुगृह्णाति च वाचं संसृजति विसृजति च सर्वान् भावान् परित्यज्यात्मज्ञानेन योगैश्वर्येण महति महीयते तस्मादुच्यते भगवान् महेश्वरः । अथ कस्मादुच्यते भगवान् वटुकेश्वरो यस्मादन्तर्जलौषधिवीरुधानाविश्येमं विश्वं भुवनानि वा अवते तस्मादुच्यते भगवान् वटुकेश्वरः । तदेतद्रुद्रचरितम् । 
एको ह देवः प्रदिशो नु सर्वाः 
पूर्वो ह जातः स उ गर्भे अन्तः । स एव जातः स जनिष्यमाणः 
प्रत्यङ्जनास्तिष्ठति सर्वतोमुखः ॥ 
 
वटुकोपनिषत् 
एको वटुको न द्वितीयाय तस्मै 
य इमान् लोकानीशत ईशनीभिः । प्रत्यङ्जनास्तिष्ठति सञ्चुकोचान्तकाले 
संसृज्य विश्वा भुवनानि गोप्ता ॥ यस्मिन् क्रोधं यां च तृष्णां क्षमां च 
ह्यक्षमां हित्वा हेतुजालस्य मूलम् । 
बुद्धया सञ्चितं स्थापयित्वा तु रुद्रे 
शाश्वतं वै रुद्रमेकत्वमाहुः || 
बटुको हि शाश्वतेन पुराणेन 
वेषमूर्जेण तपसा नियन्ता ॥ 
३१७ 
अग्निरिति भस्म वायुरिति भस्म जलमिति भस्म स्थलमिति भस्म व्योमेति भस्म सर्व ह वेदं भस्म मन एतानि चक्षूंषि यस्माद्व्रतमिदं पाशु- पतं यद्भस्मनाङ्गानि संस्पृशेत्तस्माद्ब्रह्म तदेतद्वटुकं पशुपाशविमोक्षणाय । 
यस्मिन्निदं सर्वमोतप्रोतं 
तस्मादन्यन्न परं किञ्चनास्ति । 
न तस्मात् पूर्वं न परं तदस्ति 
न भूतं नोत भव्यं यदासीत् ॥ अक्षराज्जायते काल: कालाद्वयापक उच्यते । 
व्यापको हि भगवान् वटुको भोगायमानो यदा शेते रुद्रस्तदा संहरते प्रजाः । उच्छ्रासिते तमो भवति तमस आपोऽप्स्वङ्गुल्या मथिते मथितं शिशिरे शिशिरं मध्यमानं फेनं भवति फेनादण्डं भवत्यण्डाद्ब्रह्मा भवति ब्रह्मणो वायुर्वायोरोङ्कार ओङ्कारात्सावित्री सावित्र्या गायत्री गायत्र्या लोकाः 
 
३१८ 
शैव-उपनिषदः 
भवन्ति । एतद्धि परमं तपः । आपो ज्योती रसोऽमृतं ब्रह्म भूर्भुवः स्वरों नम इति । 
य इमां वटुकोपनिषदं ब्राह्मणोऽधीतेऽश्रोत्रियः श्रोत्रियो भवति । अनुपनीत उपनीतो भवति । स हामिपूतो भवति । स वायुपूतो भवति । स सूर्यपूतो भवति । स सोमपूतो भवति । स सत्यपूतो भवति । स सर्वपूतो भवति । स सर्वैर्देवैरनुज्ञातो भवति । स सर्वैर्वेदैरनुध्यातो भवति । स सर्वेषु तीर्थेषु स्नातो भवति । स सर्वविद्भवति । स सर्वायुरारोग्यवान् भवति । स कालज्ञानी भवति । स गुर्वनुग्रहभागी भवति । इत्येवं भगवद्बटुकेश्वरं यः स्तौति संवेद्यं वेदेति ॥ 
इत्याथर्वणरहस्ये वटुकोपनिषत् समाप्ता 

यज्जाग्रतो दूरमुदैति दैवं तदु सुप्तस्य तथैवैति । 
दूरङ्गमं ज्योतिषां ज्योतिरेकं तन्मे मनः शिवसङ्कल्पमस्तु ॥१॥ येन कर्माण्यपसो मनीषिणो यज्ञे कृण्वन्ति विदथेषु धीराः । यदपूर्वं यक्षमन्तः प्रजानां तन्मे मनः शिवसङ्कल्पमस्तु ॥ २ ॥ यत्प्रज्ञानमुत चेतो धृतिश्च यज्ज्योतिरन्तरमृतं प्रजासु । यस्मान्न ऋते किञ्चन कर्म क्रियते तन्मे मनः शिवसङ्कल्पमस्तु || येनेदं भूतं भुवनं भविष्यत् परिगृहीतममृतेन सर्वम् । 
येन यज्ञस्तायते सप्तहोता तन्मे मनः शिवसङ्कल्पमस्तु ॥ ४ ॥ 

## शिवसङ्कल्पोपनिषत् वाजसनेयसंहितायाम्
३१९ 
यस्मिन्नृचः साम यजूंषि यस्मिन् प्रतिष्ठिता रथनाभाविवाराः । यस्मिंश्चित्तं सर्वमोतं प्रजानां तन्मे मनः शिवसङ्कल्पमस्तु ॥ ५ ॥ सुषारथिरश्वानिव यन्मनुष्यान्नेनीयतेऽभीशुभिर्वाजिन इव । हृत्प्रतिष्ठं यदजिरं जविष्ठं तन्मे मनः शिवसङ्कल्पमस्तु ॥ ६ ॥ 
इति वाजसनेयसंहितायां शिवसङ्कल्पोपनिषत् समाप्ता 
## शिवसङ्कल्पोपनिषत् 
येनेदं भूतं भुवनं भविष्यत् परिगृहीतममृतेन सर्वम् । येन यज्ञस्तायते सप्तहोता तन्मे मनः शिवसङ्कल्पमस्तु ॥ १ ॥ येन कर्माणि प्रचरन्ति धीरा यतो वाचा मनसा चारु यन्ति । यत्संमितमनु संयन्ति प्राणिनस्तन्मे मनः शिवसङ्कल्पमस्तु ॥२॥ येन कर्माण्यपसो मनीषिणो यज्ञे कृण्वन्ति विदथेषु धीराः । यदपूर्वं यक्षमन्तः प्रजानां तन्मे मनः शिवसङ्कल्पमस्तु || ३ || यत्प्रज्ञानमुत चेतो धृतिश्च यज्ज्योतिरन्तरमृतं प्रजासु । यस्मान्न ऋते किञ्चन कर्म क्रियते तन्मे मनः शिवसङ्कल्पमस्तु || सुषारथिरश्वानिव यन्मनुष्यान्नेनीयतेऽभीशुभिर्वाजिन इव । हृत्प्रतिष्ठं यदजिरं जविष्ठं तन्मे मनः शिवसङ्कल्पमस्तु ॥ ५ ॥ यस्मिन्नृचः साम यजूंषि यस्मिन् प्रतिष्ठिता रथनाभाविवाराः । यस्मिंश्चित्तं सर्वमोतं प्रजानां तन्मे मनः शिवसङ्कल्पमस्तु ॥६॥ यदत्र षष्ठं त्रिशतं सुवीरं यज्ञस्य गुह्यं नवनावमाय्यम् [?] | दश पञ्च त्रिंशतं यत्परं च तन्मे मनः शिवसङ्कल्पमस्तु ॥ ७ ॥ 
 
३२० 
शैव-उपनिषदः 
यज्जाग्रतो दूरमुदैति दैवं तदु सुप्तस्य तथैवैति । 
दूरङ्गमं ज्योतिषां ज्योतिरेकं तन्मे मनः शिवसङ्कल्पमस्तु ॥८॥ येन द्यौः पृथिवी चान्तरिक्षं च ये पर्वताः प्रदिशो दिशश्च । येनेदं जगद्वयाप्तं प्रजानां तन्मे मनः शिवसङ्कल्पमस्तु ॥ ९ ॥ येनेदं विश्वं जगतो बभूव ये देवा अपि महतो जातवेदाः । तदेवाग्निस्तमसो ज्योतिरेकं तन्मे मनः शिवसङ्कल्पमस्तु ॥१०॥ ये मनो हृदयं ये च देवा ये दिव्या आपो ये सूर्यरश्मिः । ते श्रोत्रे चक्षुषी सञ्चरन्तं तन्मे मनः शिवसङ्कल्पमस्तु ॥ ११ ॥ अचिन्त्यं चाप्रमेयं च व्यक्ताव्यक्तपरं च यत् । सूक्ष्मात्सूक्ष्मतरं ज्ञेयं तन्मे मनः शिवसङ्कल्पमस्तु ॥ १२ ॥ एका च दश शतं च सहस्रं चायुतं च 
नियुतं च प्रयुतं चार्बुदं च न्यर्बुदं च । 
समुद्रश्च मध्यं चान्तश्च परार्धश्च 
तन्मे मनः शिवसङ्कल्पमस्तु ॥ १३ ॥ ये पञ्च पञ्चदश शतं सहस्रमयुतं न्यर्बुदं च । तेऽग्निचित्येष्टकास्तं शरीरं तन्मे मनः शिवसङ्कल्पमस्तु ॥१४॥ वेदाहमेतं पुरुषं महान्तमादित्यवर्णं तमसः परस्तात् । यस्य योनिं परिपश्यन्ति धीरास्तन्मे मनः शिवसङ्कल्पमस्तु ॥ यस्येदं धीराः पुनन्ति कवयो ब्रह्माणमेतं त्वा वृणुत इन्दुम् । स्थावरं जङ्गमं द्यौराकाशं तन्मे मनः शिवसङ्कल्पमस्तु ॥१६॥ परात् परतरं चैव यत्पराच्चैव यत्परम् । 
यत्परात् परतो ज्ञेयं तन्मे मनः शिवसङ्कल्पमस्तु ॥ १७ ॥ 
 
U 41 
शिवसङ्कल्पोपनिषत् 
परात् परतरो ब्रह्मा तत्परात् परतो हरिः । 
तत्परात् परतोऽधीशस्तन्मे मनः शिवसङ्कल्पमस्तु ॥ १८ ॥ या वेदादिषु गायत्री सर्वव्यापी महेश्वरी । 
ऋग्यजुस्सामाथर्वैश्च तन्मे मनः शिवसङ्कल्पमस्तु ॥ १९ ॥ यो वै देवं महादेवं प्रणवं पुरुषोत्तमम् । 
यः सर्वे सर्ववेदैश्च तन्मे मनः शिवसङ्कल्पमस्तु ॥ २० ॥ प्रयतः प्रणवोङ्कारं प्रणवं पुरुषोत्तमम् । 
ओङ्कारं प्रणवात्मानं तन्मे मनः शिवसङ्कल्पमस्तु ॥ २१ ॥ योऽसौ सर्वेषु वेदेषु पठ्यते ह्यज ईश्वरः । 
३२१ 
अकायो निर्गुणो ह्यात्मा तन्मे मनः शिवसङ्कल्पमस्तु ॥ २२ ॥ 
गोभिर्जुष्टं धनेन ह्यायुषा च बलेन च । 
प्रजया पशुभिः पुष्कराक्षं तन्मे मनः शिवसङ्कल्पमस्तु ॥२३॥ त्रियम्बकं यजामहे 
सुगन्धिं पुष्टिवर्धनम् । 
उर्वारुकमिव बन्धनान्मृत्योर्मुक्षीय 
माऽमृतात्तन्मे मनः शिवसङ्कल्पमस्तु ॥ २४ ॥ 
कैलासशिखरे रम्ये शङ्करस्य शिवालये । 
देवतास्तत्र मोदन्ते तन्मे मनः शिवसङ्कल्पमस्तु ॥ २५ ॥ 
विश्वतश्चक्षुरुत विश्वतोमुखो 
विश्वतोहस्त उत विश्वतस्पात् । 
संबाहुभ्यां नमति संपतत्रैर्द्यावापृथिवी 
जनयन् देव एकस्तन्मे मनः शिवसङ्कल्पमस्तु ॥ २६ ॥ 
 
३२२ 
शैव-उपनिषदः 
चतुरो वेदानधीयीत सर्वशास्त्रमयं विदुः । इतिहासपुराणानां तन्मे मनः शिवसङ्कल्पमस्तु ॥ २७ ॥ मा नो महान्तमुत मा नो अर्भकं 
मा न उक्षन्तमुत मा न उक्षितम् । मा नो वधीः पितरं मोत मातरं प्रिया मा नः 
तनुवो रुद्र रीरिषस्तन्मे मनः शिवसङ्कल्पमस्तु ॥ २८ ॥ 
मा नस्तोके तनये मा न आयुषि 
मा नो गोषु मा नो अश्वेषु रीरिषः । 
वीरान्मा नो रुद्र भामितो वधीर्हविष्मन्तः 
नमसा विधेम ते तन्मे मनः शिवसङ्कल्पमस्तु ॥ २९ ॥ 
ऋतं सत्यं परं ब्रह्म 
पुरुषं कृष्णपिङ्गळम् । 
ऊर्ध्वरेतं विरूपाक्षं विश्वरूपाय वै नमो नमः 
तन्मे मनः शिवसङ्कल्पमस्तु ॥ ३० ॥ 
कद्रुद्राय प्रचेतसे मीढुष्टमाय तव्यसे । 
वोचेम शन्तमं हृदे । 
सर्वो ह्येष रुद्रस्तस्मै रुद्राय नमो अस्तु 
तन्मे मनः शिवसङ्कल्पमस्तु ॥ ३१ ॥ 
ब्रह्म जज्ञानं प्रथमं पुरस्तात् 
वि सीमतः सुरुचो वेन आवः । 
स बुनिया उपमा अस्य विष्ठाः सतश्च योनिं 
असतश्च विवस्तन्मे मनः शिवसङ्कल्पमस्तु ॥ ३२ ॥ 
 
शिवसङ्कल्पोपनिषत् 
यः प्राणतो निमिषतो 
महित्वैक इद्राजा जगतो बभूव । 
य ईशे अस्य द्विपदश्चतुष्पदः कस्मै देवाय 
हविषा विधेम तन्मे मनः शिवसङ्कल्पमस्तु ॥ ३३ ॥ य आत्मदा बलदा यस्य विश्वे 
उपासते प्रशिषं यस्य देवाः । 
यस्य छायाऽमृतं यस्य मृत्युः कस्मै देवाय 
हविषा विधेम तन्मे मनः शिवसङ्कल्पमस्तु ॥ ३४ ॥ 
यो रुद्रो अग्नौ यो अप्सु य ओषधीषु 
यो रुद्रो विश्वा भुवनाऽऽविवेश । 
तस्मै रुद्राय नमो अस्तु 
तन्मे मनः शिवसङ्कल्पमस्तु ॥ ३५ ॥ 
गन्धद्वारां दुराधर्षो 
नित्यपुष्टां करीषिणीम् । 
ईश्वरीं सर्वभूतानां तामिहोपह्वये श्रियं 
तन्मे मनः शिवसङ्कल्पमस्तु ॥ ३६ ॥ 
य इदं शिवसङ्कल्पं सदा ध्यायन्ति ब्राह्मणाः । 
३२३ 
ते परं मोक्षं गमिष्यन्ति तन्मे मनः शिवसङ्कल्पमस्तु ॥ ३७ ॥ 
इति शिवसङ्कल्पोपनिषत् समाप्ता 
[इति शिवसङ्कल्पमन्त्राः समाप्ता: ] 
 
३२४ 
शैव-उपनिषदः 
## शिवोपनिषत् 
प्रथमोऽध्यायः 
कैलासशिखरासीनमशेषामरपूजितम् । 
कालघ्नं श्रीमहाकालमीश्वरं ज्ञानपारगम् ॥ १ ॥ संपूज्य विधिवद्भक्त्या ऋष्यात्रेयः सुसंयतः । सर्वभूतहितार्थाय पप्रच्छेदं महामुनिः ॥ २ ॥ ज्ञानयोगं न विन्दन्ति ये नरा मन्दबुद्धयः । ते मुच्यन्ते कथं घोराद्भगवन् भवसागरात् ॥ ३॥ एवं पृष्टः प्रसन्नात्मा ऋष्यात्रेयेण धीमता । मन्दबुद्धिविमुक्त्यर्थं महाकालः प्रभाषते || ४ || 
महादेव उवाच-- 
पुरा रुद्रेण गदिताः शिवधर्माः सनातनाः । देव्याः सर्वगणानां च संक्षेपाद्ग्रन्थकोटिभिः || ५ | आयुः प्रज्ञां तथा शक्तिं प्रसमीक्ष्य नृणामिह । तापत्रयप्रपीडां च भोगतृष्णाविमोहिनीम् ॥ ६ ॥ ते धर्माः स्कन्दनन्दिभ्यामन्यैश्च मुनिसत्तमैः । सारमादाय निर्दिष्टाः सम्यक्प्रकरणान्तरैः ॥ ७ ॥ सारादपि महासारं शिवोपनिषदं परम् । 
अल्पग्रन्थं महार्थं च प्रवक्ष्यामि जगद्धितम् ॥ ८ ॥ शिवः शिव इमे शान्तनाम चाद्यं मुहुर्मुहुः । उच्चारयन्ति तद्भक्त्या ते शिवा नात्र संशयः ॥ ९ ॥ 
 
शिवोपनिषत् 
अशिवाः पाशसंयुक्ताः पशवः सर्वचेतनाः । यस्माद्विलक्षणास्तेभ्यस्तस्मादीशः शिवः स्मृतः ॥ १० ॥ गुणो वुद्धिरहङ्कारस्तन्मात्राणीन्द्रियाणि च । 
भूतानि च चतुर्विंशदिति पाशाः प्रकीर्तिताः ॥ ११ ॥ पञ्चविंशकमज्ञानं सहजं सर्वदेहिनाम् । 
पाशजालस्य तन्मूलं प्रकृतिः कारणाय नः ॥ १२ ॥ सत्यज्ञाने निबध्यन्ते पुरुषाः पाशबन्धनैः । 
मद्भावाच्च विमुच्यन्ते ज्ञानिनः पाशपञ्जरात् ॥ १३ ॥ षड्विंशकश्च पुरुषः पशुरज्ञः शिवागमे । 
सप्तविंश इति प्रोक्तः शिवः सर्वजगत्पतिः ॥ १४ ॥ यस्माच्छिवः सुसंपूर्णः सर्वज्ञः सर्वगः प्रभुः । 
तस्मात्स पाशरहितः स विशुद्धः स्वभावतः ॥ १५ ॥ पशुपाशपरः शान्तः परमज्ञानदेशिकः । 
शिवः शिवाय भूतानां तं विज्ञाय विमुच्यते ॥ १६ ॥ एतदेव परं ज्ञानं शिव इत्यक्षरद्वयम् । 
विचाराद्याति विस्तारं तैलबिन्दुरिवाम्भसि ॥ १७ ॥ सकृदुच्चारितं येन शिव. इत्यक्षरद्वयम् । 
बद्धः परिकरस्तेन मोक्षोपगमनं प्रति ॥ १८ ॥ द्वयक्षरः शिवमन्त्रोऽयं शिवोपनिषदि स्मृतः । एकाक्षरः पुनश्चायमोमित्येवं व्यवस्थितः ॥ १९ ॥ नामसङ्कीर्तनादेव शिवस्याशेषपातकैः । 
यतः प्रमुच्यते क्षिप्रं मन्त्रोऽयं द्वयक्षरः परः ॥ २० ॥ यः शिवं शिवमित्येवं द्वयक्षरं मन्त्रमभ्यसेत् । एकाक्षरं वा सततं स याति परमं पदम् ॥ २१ ॥ 
३२५ 
 
३२६ 
शैव-उपनिषदः 
मित्रस्वजनबन्धूनां कुर्यान्नाम शिवात्मकम् । 
अपि तत्कीर्तनाद्याति पापमुक्तः शिवं पुरम् ॥ २२ ॥ विज्ञेयः स शिवः शान्तो नरस्तद्भावभावितः । 
आस्ते सदा निरुद्विद्मः स देहान्ते विमुच्यते ॥ २३ ॥ हृद्यन्तःकरणं ज्ञेयं शिवस्यायतनं परम् । 
हृत्पद्मं वेदिका तत्र लिङ्गमोङ्कारमिष्यते ॥ २४ ॥ पुरुषः स्थापको ज्ञेयः सत्यं संमार्जनं स्मृतम् । अहिंसा गोमयं प्रोक्तं शान्तिश्च सलिलं परम् ॥ २५ ॥ कुर्यात् संमार्जनं प्राज्ञो वैराग्यं चन्दनं स्मृतम् । पूजयेद्ध्यानयोगेन सन्तोषैः कुसुमैः सितैः ॥ २६ ॥ धूपश्च गुग्गुलुर्देयः प्राणायामसमुद्भवः । प्रत्याहारश्च नैवेद्यमस्तेयं च प्रदक्षिणम् ॥ २७ ॥ इति दिव्योपचारैश्च संपूज्य परमं शिवम् । जपेद्ध्यायेच्च मुक्त्यर्थं सर्वसङ्गविवर्जितः ॥ २८ ॥ ज्ञानयोगविनिर्मुक्तः कर्मयोगसमावृतः । 
मृतः शिवपुरं गच्छेत्स तेन शिवकर्मणा ॥ २९ ॥ तत्र भुक्त्वा महाभोगान्प्रलये सर्वदेहिनाम् । शिवधर्माच्छिवज्ञानं प्राप्य मुक्तिमवाप्नुयात् ॥ ३० ॥ ज्ञानयोगेन मुच्यते देहपातादनन्तरम् । 
भोगान् भुक्त्वा च मुच्यन्ते प्रलये कर्मयोगिनः ॥ ३१ ॥ तस्मात् ज्ञानविदो योगात्तथाऽज्ञाः कर्मयोगिनः । सर्व एव विमुच्यन्ते ये नराः शिवमाश्रिताः ॥ ३२ ॥ स भोगः शिवविद्यार्थं येषां कर्मास्ति निर्मलम् । ते भोगान् प्राप्य मुच्यन्ते प्रलये शिवविद्यया ॥ ३३ ॥ 
 
शिवोपनिषत् 
विद्या सङ्कीर्तनीया हि येषां कर्म न विद्यते । 
ते चावर्त्य विमुच्यन्ते यावत्कर्म न तद्भवेत् ॥ ३४ ॥ शिवज्ञानविदं तस्मात्पूजयेद्विभवैर्गुरुम् । 
विद्यादानं च कुर्वीत भोगमोक्षजिगीषया ॥ ३५ ॥ शिवयोगी शिवज्ञानी शिवजापी तपोऽधिकः । क्रमशः कर्मयोगी च पञ्चैते मुक्तिभाजनाः ॥ ३६॥ कर्मयोगस्य यन्मूलं तद्वक्ष्यामि समासतः । लिङ्गमायतनं चेति तत्र कर्म प्रवर्तते ॥ ३७ ॥ 
इति शिवोपनिषदि मुक्तिनिर्देशाध्यायः प्रथमः 
द्वितीयोऽध्यायः 
अथ पूर्वस्थितो लिङ्गे गर्भः स त्रिगुणो भवेत् । गर्भाद्वापि विभागेन स्थाप्य लिङ्गं शिवालये ॥ १ ॥ यावल्लिङ्गस्य दैर्ध्य स्यात्तावद्वेद्याश्च विस्तरः । लिङ्गतृतीयभागेन भवेद्वेद्याः समुच्छ्रयः ॥ २ ॥ भागमेकं न्यसेद्भूमौ द्वितीयं वेदिमध्यतः । 
तृतीयभागे पूजा स्यादिति लिङ्गं त्रिधा स्थितम् ॥ ३ ॥ 
भूमिस्थं चतुरश्रं स्यादष्टाश्रं वेदिमध्यतः । 
पूजार्थं वर्तुलं कार्य दैर्ध्यात् त्रिगुणविस्तरम् ॥ ४ ॥ अधोभागे स्थितः स्कन्दः स्थिता देवी च मध्यतः । ऊर्ध्वं रुद्रः क्रमाद्वापि ब्रह्मविष्णुमहेश्वराः ॥ ५ ॥ 
 
३२७ 
३२८ 
शैव-उपनिषदः 
एत एव त्रयो लोका एत एव त्रयो गुणाः । एत एव त्रयो वेदा एतच्चान्यत्स्थितं त्रिधा ॥ ६ ॥ नवहस्तः स्मृतो ज्येष्ठः षड्ढस्तश्चापि मध्यमः । विद्यात् कनीयस्त्रैहस्तं लिङ्गमानमिदं स्मृतम् ॥ ७ ॥ गर्भस्यान्तः प्रविस्तारस्तदूनश्च न शस्यते । गर्भस्यान्तः प्रविस्तारात्तदुपर्यपि संस्थितम् ॥ ८ ॥ प्रासादं कल्पयेच्छ्रीमान् विभजेत त्रिधा पुनः । भाग एको भवेज्जङ्घा द्वौ भागौ मञ्जरी स्मृता ॥ ९॥ मञ्जर्या अर्धभागस्थं शुकनासं प्रकल्पयेत् । 
गर्भादर्धेन विस्तारमायामं च सुशोभनम् ॥ १० ॥ गर्भाद्वापि त्रिभागेन शुकनासां प्रकल्पयेत् । गर्भादर्धेन विस्तीर्णा गर्भाच्च द्विगुणायता ॥ ११ ॥ जङ्घाभिश्च भवेत् कार्या मञ्जर्यगुलराशिना । प्रासादार्धेन विज्ञेयो मण्टपस्तस्य वामतः ॥ १२ ॥ मण्डपात्पादविस्तीर्णा जगती तावदुच्छ्रिता । 
प्रासादस्य प्रमाणेन जगत्या सार्धमङ्गणम् ॥ १३ ॥ प्राकारं तत्समन्ताच्च गोपुरादालभूषितम् । 
प्राकारान्तः स्थितं कार्यं वृषस्थानं समुच्छ्रितम् ॥ १४ ॥ 
नन्दीश्वरमहाकालौ द्वारशाखाव्यवस्थितौ । 
प्राकाराद्दक्षिणे कार्य सर्वोपकरणान्वितम् ॥ १५ ॥ पञ्चभौमं त्रिभौमं वा योगीन्द्रावसथं महत् । प्राकारगुप्तं तत्कार्यं मैत्रस्थानसमन्वितम् ॥ १६ ॥ स्थानाद्दशसमायुक्तं भव्यवृक्षजलान्वितम् । तन्महानसमाग्नेय्यां पूर्वतः सत्रमण्डपम् ॥ १७ ॥ 
U 42 
शिवोपनिषत् 
स्थानं चण्डेशमैशान्यां पुष्पारामं तथोत्तरम् । 
कोष्ठागारं च वायव्यां वारुण्यां वरुणालयम् ॥ १८ ॥ 
शमीन्धनकुशस्थानमायुधानां च नैर्ऋतम् । 
सर्वलोकोपकाराय नगरस्थं प्रकल्पयेत् ॥ १९ ॥ श्रीमदायतनं शम्भोर्योगिनां विजने वने । शिवस्यायतने यावत्समेताः परमाणवः ॥ २० ॥ मन्वन्तराणि तावन्ति कर्तुर्भोगाः शिवे पुरे । महाप्रतिम लिङ्गानि महान्त्यायतनानि च ॥ २१ ॥ कृत्वाऽऽमोति महाभोगानन्ते मुक्तिं च शाश्वतीम् । लिङ्गप्रतिष्ठां कुर्वीत यदा तल्लक्षणं कृती ॥ २२ ॥ पञ्चगव्येन संशोध्य पूजयित्वाऽधिवासयेत् । पालाशोदुम्बराश्वत्थपृषदाज्यतिलैर्यवैः ॥ २३ ॥ अग्निकार्य प्रकुर्वीत दद्यात् पूर्णाहुतित्रयम् । शिवस्याष्टशतं हुत्वा लिङ्गमूलं स्पृशेद्बुधः ॥ २४ ॥ एवं मध्येऽवसाने तन्मूर्तिमन्त्रैश्च मूर्तिषु । 
अष्टौ मूर्तीश्वराः कार्या नवमः स्थापकः स्मृतः ॥ २५ ॥ प्रातः संस्थापयेल्लिङ्गं मन्त्रैस्तु नवभिः क्रमात् । 
महास्नापनपूजां च स्थाप्य लिङ्गं प्रपूजयेत् ॥ २६ ॥ गुरोर्मूर्तिधराणां च दद्यादुत्तमदक्षिणाम् । 
यतीनां च समस्तानां दद्यान्मध्यमदक्षिणाम् ॥ २७ ॥ दीनान्धकृपणेभ्यश्च सर्वासामुपकल्पयेत् । सर्वभक्ष्यान्नपानाद्यैरनिषिद्धं च भोजनम् ॥ २८ ॥ कल्पयेदागतानां च भूतेभ्यश्च बलिं हरेत् । 
रात्रौ मातृगणानां च बलिं दद्याद्विशेषतः ॥ २९ ॥ 
 
३२९ 
३३० 
शैव-उपनिषदः 
एवं यः स्थापयेल्लिङ्गं तस्य पुण्यफलं शृणु । 
कुलत्रिंशकमुद्धृत्य भृत्यैश्च परिवारितः ॥ ३० ॥ कलत्रपुत्रमित्राद्यैः सहितः सर्ववान्धवैः । विमुच्य पापकलिलं शिवलोकं व्रजेन्नरः । 
तत्र भुक्त्वा महाभोगान् प्रलये मुक्तिमाप्नुयात् ॥ ३१ ॥ 
इति शिवोपनिषदि लिङ्गायतनाध्यायो द्वितीयः 
तृतीयोऽध्यायः 
अथान्यैरल्पवित्तैश्च नृपैश्च शिवभावितैः । 
शक्तितः स्वाश्रमे कार्ये शिवशान्तिगृहद्वयम् ॥ १ ॥ गृहस्येशानदिग्भागे कार्यमुत्तरतोऽपि वा । 
खात्वा भूमिं समुद्धृत्य शल्यानाकोट्य यत्नतः ॥ २ ॥ शिवदेवगृहं कार्यमष्टहस्तप्रमाणतः । 
दक्षिणोत्तरदिग्भागे किंचिद्दीर्घं प्रकल्पयेत् ॥ ३ ॥ हस्तमात्रप्रमाणं च दृढपट्टचतुष्टयम् । 
चतुष्कोणेषु संयोज्यमर्घ्यपात्रादिसंश्रयम् ॥ ४ ॥ गर्भमध्ये प्रकुर्वन्ति शिववेदिं सुशोभनाम् । उदगर्वाच्छ्रितां किंचिच्चतुः शीर्षकसंयुताम् ॥ ५ ॥ त्रिहस्तायामविस्तारां षोडशाङ्गुलमुच्छ्रिताम् । तच्छीर्षाणीव हस्तार्धमायामाद्विस्तरेण च ॥ ६॥ शिवस्थण्डिलमित्येतच्चतुर्हस्तं समं शिरः । मूर्तिनैवेद्यदीपानां विन्यासार्थं प्रकल्पयेत् ॥ ७ ॥ 
 
शिवोपनिषत् 
शैवलिङ्गेन कार्यं स्यात् कार्य मणिजपार्थिवैः । स्थण्डिलार्धे च कुर्वन्ति वेदिमन्यां सवर्तुलाम् ॥ ८ ॥ षोडशाङ्गुलमुत्सेधां विस्तीर्णो द्विगुणेन च । 
गृहे न स्थापयेच्छैलं लिङ्गं मणिजमर्चयेत् ॥ ९ ॥ त्रिसन्ध्यं पार्थिवं वापि कुर्यादन्यद्दिने दिने । 
सर्वेषामेव वर्णानां स्फाटिकं सर्वकामदम् ॥ १० ॥ 
सर्वदोषविनिर्मुक्तमन्यथा दोषमावहेत् । 
३३१ 
आयुष्मान् बलवान् श्रीमान् पुत्रवान् धनवान् सुखी ॥ ११ ॥ 
वरमिष्टं च लभते लिङ्गं पार्थिवमर्चयन् । 
तस्माद्धि पार्थिवं लिङ्गं ज्ञेयं सर्वार्थसाधकम् ॥ १२ ॥ 
निर्दोषं सुलभं चैव पूजयेत् सततं बुधः । 
यथा यथा महालिङ्गं पूजा श्रद्धा यथा यथा ॥ १३ ॥ तथा तथा महत्पुण्यं विज्ञेयमनुरूपतः । प्रतिमालिङ्गवेदीषु यावन्तः परमाणवः । तावत्कल्पान्महाभोगस्तत्कर्ताssस्ते शिवे पुरे ॥ १४ ॥ 
इति शिवोपनिषदि शिवगृहाध्यायस्तृतीयः 
चतुर्थोऽध्यायः 
अथैकभिन्नावच्छिन्नं पुरतः शान्तिमण्टपम् । पूर्वापराष्टहस्तं स्याद्वादशोत्तरदक्षिणे ॥ १ ॥ तद्वारभित्तिसंबद्धं कपिच्छुकसमावृतम् । 
पटद्वयं भवेत् स्थाप्यं सुवाद्यावारहेतुना ॥ २ ॥ 
 
३३२ 
शैव-उपनिषदः 
द्वारं त्रिशाखं विज्ञेयं नवत्यङ्गुलमुच्छ्रितम् । तदर्धेन च विस्तीर्ण सत्कवाटं शिवालये ॥ ३ ॥ दीर्घे पञ्चनवत्या च पञ्चशाखासुशोभितम् । सत्वाद्वयोपेतं श्रीमद्वाहनमण्टपम् ॥ ४ ॥ द्वारं पश्चान्मुखं ज्ञेयमशेषार्थप्रसाधकम् । अभावे प्राङ्मुखं कार्यमुदग्दक्षिणतो न च ॥ ५ ॥ गवाक्षकद्वयं कार्यमपिधानं सुशोभनम् । धूमनिर्गमनार्थाय दक्षिणोत्तरकुड्ययोः || ६ || आग्नेयभागात्परितः कार्या जालगवाक्षकाः । ऊर्ध्वस्तूपिकया युक्ता ईषच्छिद्रपिधानया ॥ ७ ॥ शिवाग्निहोत्रकुण्डं च वृत्तं हस्तप्रमाणतः । चतुरश्रवेदिका श्रीमन्मेखलात्रय भूषितम् ॥ ८ ॥ कुड्यं द्विहस्तविस्तीर्ण पञ्चहस्तसमुच्छ्रितम् । शिवानिहोत्रशरणं कर्तव्यमतिशोभनम् ॥ ९ ॥ जगतीस्तम्भपट्टाद्यं सप्तसंख्यं च कल्पयेत् । बन्धयोगविनिर्मुक्तं तुल्यस्थानपदान्तरम् ॥ १० ॥ ऐष्टकं कल्पयेद्यत्नाच्छिवाग्न्यायतनं महत् । चतुःप्रेगीवकोपेतमेकप्रेगीवकेन वा ॥ ११ ॥ सुधाप्रलिप्तं कर्तव्यं पञ्चाण्डकविभूषितम् । शिवाग्निहोत्रशरणं चतुरण्डकसंयुतम् ॥ १२ ॥ बहिस्तदेव जगती त्रिहस्ता वा सुकुट्टिमा । तावदेव च विस्तीर्णा मेखलादिविभूषिता ॥ १३ ॥ कर्तव्या चात्र जगती तस्याश्चाधः समन्ततः । द्विहस्तमात्रविस्तीर्णा तदर्धार्धसमुच्छ्रिता ॥ १४ ॥ 
 
शिवोपनिषत् 
अन्या वृत्ता प्रकर्तव्या रुद्रवेदी सुशोभना । दशहस्तप्रमाणा च चतुरङ्गुलमुच्छ्रिता ॥ १५ ॥ रुद्रमातृगणानां च दिक्पतीनां च सर्वदा । सर्वाग्रपाकसंयुक्तं तासु नित्यबलिं हरेत् ॥ १६ ॥ वेद्यन्या सर्वभूतानां वहिः कार्या द्विहस्तिका । वृपस्थानं च कर्तव्यं शिवालोकनसंमुखम् ॥ १७ ॥ अग्रार्षसवितुव्योंम वृपः कार्यश्च पश्चिमे । व्योम्नश्चाधस्त्रिगर्भं स्यात् पितृतर्पणवेदिका ॥ १८ ॥ प्राकारान्तर्बहिः कार्य श्रीमद्गोपुरभूषितम् । पुष्पारामजलोपेतं प्राकारान्तं च कारयेत् ॥ १९ ॥ मृद्दारुजं तृणच्छन्नं प्रकुर्वीत शिवालयम् । भूमिकाद्वय विन्यासादुत्क्षिप्तं कल्पयेद्बुधः ॥ २० ॥ शिवदक्षिणतः कार्यं तद्भुक्तेर्योग्यमालयम् । शय्यासनसमायुक्तं वास्तुविद्याविनिर्मितम् ॥ २१ ॥ ध्वजसिंहौ वृषगजौ चत्वारः शोभनाः स्मृताः । धूमश्वगर्दभध्वाङ्क्षाश्चत्वारश्चार्थनाशकाः ॥ २२ ॥ गृहस्यायामविस्तारं कृत्वा त्रिगुणमादितः । अष्टभिः शोधयेदापैः शेषश्च गृहमादिशेत् ॥ २३ ॥ इति शान्तिगृहं कृत्वा रुद्राग्निं यः प्रवर्तयेत् । अप्येकं दिवसं भक्त्या तस्य पुण्यफलं शृणु ॥ २४ ॥ कलत्रपुत्रमित्राद्यैः स भृत्यैः परिवारितः । 
कुलैकविंशदुत्तार्य शिवलोकमवाप्नुयात् ॥ २५ ॥ नीलोत्पलदलश्यामाः पीनवृत्तपयोधराः । 
हेमवर्णाः स्त्रियश्चान्याः सुन्दर्यः प्रियदर्शनाः ॥ २६ ॥ 
 
३३३ 
३३४ 
शैव-उपनिषदः 
ताभिः सार्धं महाभोगैर्विमानैः सार्वकामिकैः । इच्छया क्रीडते तावद्यावदाभूतसंप्लवम् ॥ २७ ॥ ततः कल्पाग्निना सार्धं दह्यमानं सुविह्वलम् । दृष्टा विरज्यते भूयो भवभोगमहार्णवात् ॥ २८ ॥ ततः संपृच्छते रुद्रांस्तत्रस्थान् ज्ञानपारगान् । तेभ्यः प्राप्य शिवज्ञानं शान्तं निर्वाणमाप्नुयात् ॥ २९ ॥ अविरक्तश्च भोगेभ्यः सप्त जन्मानि जायते । 
पृथिव्यधिपतिः श्रीमानिच्छया वा द्विजोत्तमः ॥ ३० ॥ सप्तमाज्जन्मनश्चान्ते शिवज्ञानमवाप्नुयात् । 
ज्ञानाद्विरक्तः संसाराच्छुद्धः खान्यधितिष्ठति ॥ ३१ ॥ इत्येतदखिलं कार्य फलमुक्तं समासतः । 
उत्सवे च पुनर्ब्रमः प्रत्येकं द्रव्यजं फलम् ॥ ३२ ॥ सद्गन्धगुटिकामेकां लाक्षां प्राण्यङ्गवर्जिताम् । 
कर्पासास्थिप्रमाणां च हुत्वाग्नौ शृणुयात् फलम् ॥ ३३ ॥ 
यावत्सद्गन्धगुटिका शिवानौ संख्यया हुता । 
तावत्कोटयस्तु वर्षाणि भोगान् भुङ्क्ते शिवे पुरे ॥ ३४ ॥ 
एकाङ्गुलप्रमाणेन हुत्वाऽग्नौ चन्दनाहुतिम् । 
वर्षकोटिद्वयं भोगैर्दिव्यैः शिवपुरे वसेत् ॥ ३५ ॥ . 
यावत्केसरसंख्यानं कुसुमस्यानले हुतम् । 
तावद्युगसहस्राणि शिवलोके महीयते ॥ ३६ ॥ 
नागकेसरपुष्पं तु कुङ्कुमार्धेन कीर्तितम् । 
यत्फलं चन्दनस्योक्तमुशीरस्य तदर्धकम् ॥ ३७ ॥ 
यत्पुष्पधूपभक्ष्यान्नदधिक्षीरघृतादिभिः । 
पुण्यलिङ्गार्चने प्रोक्तं तद्धोमस्य दशाधिकम् ॥ ३८ ॥ 
 
शिवोपनिषत् 
हुत्वा समिधस्तिस्रः शिवोमास्कन्दनामभिः । पश्चाद्दद्यात्तिलान्नानि होमयीत यथाक्रमम् ॥ ३९ ॥ पलाशाङ्कुरजारिष्टपालात्यः समिधः शुभाः । 
पृषदाज्यप्लुता हुत्वा श्रुणु यत्फलमाप्नुयात् ॥ ४० ॥ पलाशाङ्कुरसंख्यानां यावदग्नौ हुतं भवेत् । तावत्कल्पान्महाभोगैः शिवलोके महीयते ॥ ४१ ॥ तल्लक्ष्यमध्यसंभूतं हुत्वामौ समिधः शुभाः । 
कल्पार्थसंमितं कालं भोगान् भुङ्क्ते शिवे पुरे ॥ ४२ ॥ शमीसमित्फलं देयमव्दानपि च लक्षकम् । 
शम्यर्धफलवच्छेषाः समिधः क्षीरवृक्षजाः ॥ ४३ ॥ तिलसंख्यान् तिलान् हुत्वा ह्याज्याक्ता यावती भवेत् । तावत्स वर्षलक्षांस्तु भोगान् भुङ्क्ते शिवे पुरे ॥ ४४ ॥ यावत्सुरौषधीरज्ञस्तिलतुल्यफलं स्मृतम् । 
इतरेभ्यस्तिलेभ्यश्च कृष्णानां द्विगुणं फलम् ॥ ४५ ॥ लाजाक्षताः सगोधूमा वर्षलक्षफलप्रदाः । 
दशसाहस्रिका ज्ञेयाः शेषाः स्युर्बीजजातयः ॥ ४६ ॥ पलाशेन्धनजे वह्नौ होमस्य द्विगुणं फलम् । क्षीरवृक्षसमृद्धेऽग्नौ फलं सार्धाधिकं भवेत् ॥ ४७ ॥ असमिद्धे सधूमे च होमकर्म निरर्थकम् । अन्धश्च जायमानः स्याद्दारिद्योपहतस्तथा ॥ ४८ ॥ न च कण्टकिभिर्वृक्षैरग्निं प्रज्वाल्य होमयेत् । शुष्कैर्नवैः प्रशस्तैश्च काष्ठैरग्निं समिन्धयेत् ॥ ४९ ॥ एवमाज्याहुतिं हुत्वा शिवलोकमवाप्नुयात् । 
३३५ 
तत्र कल्पशतं भोगान् भुङ्क्ते दिव्यान् यथेप्सितान् ॥ ५० ॥ 
 
३३६ 
. 
शैव-उपनिषदः 
स्रुचैकाहितमात्रेण व्रतस्यापूरितेन च । याहुतिदीयते वह्नौ सा पूर्णाहुतिरुच्यते ॥ ५१ ॥ एकां पूर्णाहुतिं हुत्वा शिवेन शिवभावितः । सर्वकाममवाप्नोति शिवलोके व्यवस्थितः ॥ ५२ ॥ अशेषकुलजैः सार्धं स भृत्यैः परिवारितः । आभूतसंप्लवं यावद्भोगान् भुङ्क्ते यथेप्सितान् ॥ ५३ ॥ ततश्च प्रलये प्राप्ते संप्राप्य ज्ञानमुत्तमम् । प्रसादादीश्वरस्यैव मुच्यते भवसागरात् ॥ ५४ ॥ शिवपूर्णाहुतिं वह्नौ पतन्तीं यः प्रपश्यति । सोऽपि पापैर्नरः सर्वैर्मुक्तः शिवपुरं व्रजेत् ॥ ५५ ॥ शिवाग्निधूमसंस्पृष्टा जीवाः सर्वे चराचराः । 
तेऽपि पापविनिर्मुक्ताः स्वर्गं यान्ति न संशयः ॥ ५६ ॥ शिवयज्ञमहावेद्या जायते ये न सन्ति वा । 
तेऽपि यान्ति शिवस्थानं जीवाः स्थावरजङ्गमाः ॥ ५७ ॥ पूर्णाहुतिं वृताभावे क्षीरतैलेन कल्पयेत् । होमयेदतसीतैलं तिलतैलं विना नरः ॥ ५८ ॥ 
सर्षपेङ्गुदिकाशाम्रकरञ्जमधुकाक्षजम् । 
प्रियङ्गुबिल्वपैप्पल्यनालिकेरसमुद्भवम् ॥ ५९ ॥ इत्येवमादिकं तैलमाज्याभावे प्रकल्पयेत् । 
दूर्वया विल्वपत्रैर्वा समिधः संप्रकीर्तिताः ॥ ६० ॥ अन्नार्थ होमयेत् क्षीरं दधि मूलफलानि वा । तिलार्थं तण्डुलै: कुर्याद्दर्भार्थं हरितैस्तृणैः ॥ ६१ ॥ . परिधीनामभावेन शरैर्वशैश्च कल्पयेत् । 
इन्धनानामभावेन दीपयेत् तृणगोमयैः ॥ ६२ ॥ 
 
शिवोपनिषत् 
गोमयानामभावेन महत्यम्भसि होमयेत् । 
अपामसंभवे होमं भूमिभागे मनोहरे || ६३ ॥ विप्रस्य दक्षिणे पाणावश्वत्थे तदभावतः । 
छागस्य दक्षिणे कर्णे कुशमूले च होमयेत् ॥ ६४ ॥ स्वात्मानौ होमयेत् प्राज्ञः सर्वामीनामसंभवे । 
अभावे न त्यजेत् कर्म कर्मयोगविधौ स्थितः ॥ ६५ ॥ आपत्कालेऽपि यः कुर्याच्छिवाग्नेर्मनसार्च्चनम् । 
स मोहकञ्चुकं त्यक्त्वा परां शान्तिमवाप्नुयात् ॥ ६६ ॥ प्राणाग्निहोत्रं कुर्वन्ति परमं शिवयोगिनः । बाह्यकर्मविनिर्मुक्ता ज्ञानध्यानसमाकुलाः ॥ ६७ ॥ 
इति शिवोपनिषदि शान्तिगृहा भिकार्याध्यायश्चतुर्थ: 
U 43 
पञ्चमोऽध्यायः 
अथाग्नेयं महास्नानमलक्ष्मीमलनाशनम् । सर्वपापहरं दिव्यं तपः श्रीकीर्तिवर्धनम् ॥ १ ॥ अग्निरूपेण रुद्रेण स्वतेजः परमं बलम् । भूतिरूपं समुद्गीर्णं विशुद्धं दुरितापहम् ॥ २ ॥ यक्षरक्षः पिशाचानां ध्वंसनं मन्त्रसत्कृतम् । रक्षार्थं बालरूपाणां सूतिकानां गृहेषु च ॥ ३ ॥ यश्च भुङ्क्ते द्विजः कृत्वान्नस्य वा परिधित्रयम् । अपि शूद्रस्य पङ्क्तिस्थः पङ्क्तिदोषैर्न लिप्यते ॥ ४ ॥ 
 
३३७ 
३३८ 
शैव-उपनिषदः 
आहारमर्धमुक्तं च कीटकेशादिदूषितम् । तावन्मात्रं समुद्धृत्य भूतिस्पृष्टं विशुद्धयति ॥ ५ ॥ आरण्यं गोमयकृतं करीषं वा प्रशस्यते । शर्करापांसुनिर्मुक्तमभावे काष्ठभस्मना ॥ ६ ॥ 
स्वगृहाश्रमवल्लीभ्यः कुलालालयभस्मना । 
गोमयेषु च दग्धेषु हीष्टकानि च येषु च ॥ ७ ॥ सर्वत्र विद्यते भस्म दुःखापार्जनरक्षणम् । शङ्खकुन्देन्दुवर्णाभमादद्याज्जन्तुवर्जितम् ॥ ८ ॥ 
भस्मानीय प्रयत्नेन तद्रक्षेद्यत्नवांस्तथा । माजारमूषिकाद्यैश्च नोपहन्येत तद्यथा ॥ ९ ॥ पञ्चदोषविनिर्मुक्तं गुणपञ्चकसंयुतम् । 
शिवैकादशिकाजप्तं शिवभस्म प्रकीर्तितम् ॥ १० ॥ जातिकारुकवाक्कायस्थानदुष्टं च पञ्चमम् । 
पापघ्नं शाङ्करं रक्षापवित्रं योगदं गुणाः ॥ ११ ॥ 
शिवव्रतस्य शान्तस्य भासकत्वाच्छुभस्य च । भक्षणात् सर्वपापानां भस्मेति परिकीर्तितम् ॥ १२ ॥ भस्मनानं शिवस्त्रानं वारुणादधिकं स्मृतम् । जन्तुशैवालनिर्मुक्तमाग्नेयं पङ्कवर्जितम् ॥ १३ ॥ अपवित्रं भवेत्तोयं निशि पूर्वमनाहृतम् । नदीतडागवापीषु गिरिप्रस्रवणेषु च ॥ १४ ॥ स्नानं साधारणं प्रोक्तं वारुणं सर्वदेहिनाम् । 
असाधारणमेवोक्तं भस्मनानं द्विजन्मनाम् ॥ १५ ॥ त्रिकालं वारुणस्नानादनारोग्यं प्रजायते । 
आग्नेयं रोगशमनमेतस्मात् सार्वकामिकम् ॥ १६ ॥ 
शिवोपनिषत् 
सन्ध्यात्रयेऽर्धरात्रे च भुक्त्वा चान्नविरेचने । शिवयोग्याचरेत् स्नानमुच्चारादिक्रियासु च ॥ १७ ॥ भस्मास्तृते महीभागे समे जन्तुविवर्जिते । 
ध्यायमानः शिवं योगी रजन्यन्तं शयीत च ॥ १८ ॥ एकरात्रोषितस्यापि या गतिर्भस्मशायिनः । 
१९ ॥ 
न सा शक्या गृहस्थेन प्राप्तुं यज्ञशतैरपि ॥ गृहस्थस्त्रयायुषोङ्कारैः स्नानं कुर्यात् त्रिपुण्डकैः । यतिः सार्वाह्निकं स्नानमापादतलमस्तकात् ॥ २० ॥ शिवभक्तस्त्रिधा वेद्यां भस्मस्नानफलं लभेत् । 
हृदि मूर्ध्नि ललाटे च शूद्रः शिवगृहाश्रमी ॥ २१ ॥ गणाः प्रव्रजिताः शान्ता भूतिमालभ्य पञ्चधा । शिरोललाटे हृद्वाह्वोर्भस्मस्नानफलं लभेत् ॥ २२ ॥ संवत्सरं तदर्थं वा चतुर्दश्यष्टमीषु च । 
यः कुर्याद्भस्मना स्नानं तस्य पुण्यफलं शृणु ॥ २३ ॥ शिवभस्मनि यावन्तः समेताः परमाणवः । तावद्वर्षसहस्राणि शिवलोके महीयते ॥ २४ ॥ एकविंशकुलोपेतः पत्नीपुत्रादिसंयुतः । 
मित्रस्वजनभृत्यैश्च समस्तैः परिवारितः ॥ २५ ॥ तत्र भुक्त्वा महाभोगानिच्छया सार्वकामिकान् । ज्ञानयोगं समासाद्य प्रलये मुक्तिमाप्नुयात् ॥ २६ ॥ भस्म भस्मान्तिकं येन गृहीतं नैष्ठिकव्रतम् । अनेन वै स देहेन रुद्रश्चङ्क्रमते क्षितौ ॥ २७ ॥ भस्मस्नानरतं शान्तं ये नमन्ति दिने दिने । 
ते सर्वपापनिर्मुक्ता नरा यान्ति शिवं पुरम् ॥ २८ ॥ 
 
३३९ 
३४० 
शैव-उपनिषदः 
इत्येतत्परमं स्नानमाग्नेयं शिवनिर्मितम् । त्रिसन्ध्यमाचरेन्नित्यं जापी योगमवाप्नुयात् ॥ २९ ॥ भस्मानीय प्रदद्याद्यः स्नानार्थं शिवयोगिने । 
कल्पं शिवपुरे भोगान् भुक्त्वान्ते स्याद्विजोत्तमः ॥ ३० ॥ आग्नेयं वारुणं मान्त्रं वायव्यं त्वैन्द्रपञ्चमम् । 
मानसं शान्तितोयं च ज्ञानस्नानं तथाष्टमम् ॥ ३१ ॥ आग्नेयं रुद्रमन्त्रेण भस्मस्नानमनुत्तमम् । 
अम्भसा वारुणं स्नानं कार्ये वारुणमूर्तिना ॥ ३२ ॥ मूर्धानं पाणिनाऽऽलभ्य शिवैकादशिकां जपेत् । ध्यायमानः शिवं शान्तं मन्त्रस्नानं परं स्मृतम् ॥ ३३ ॥ 
गवां खुरपुटोत्खातपवनोद्धूतरेणुना । 
कार्य वायव्यकं स्नानं मन्त्रेण मरुदात्मना ॥ ३४ ॥ व्यभ्रेऽर्के वर्षति स्नानं कुर्यादैन्द्रीं दिशं स्थितः । आकाशमूर्तिमन्त्रेण तदैन्द्रमिति कीर्तितम् ॥ ३५ ॥ उदकं पाणिना गृह्य सर्वतीर्थानि संस्मरेत् । अभ्युक्षयेच्छिरस्तेन स्नानं मानसमुच्यते ॥ ३६ ॥ पृथिव्यां यानि तीर्थानि सरांस्यायतनानि च । तेषु स्नातस्य यत्पुण्यं तत्पुण्यं क्षान्तिवारिणा ॥ ३७ ॥ न तथा शुध्यते तीर्थैस्तपोभिर्वा महाध्वरैः । 
पुरुषः सर्वदानैश्च यथा क्षान्त्या विशुद्धयति ॥ ३८ ॥ आक्रुष्टस्ताडितस्तस्मादधिक्षिप्तस्तिरस्कृतः । क्षमेदक्षममानानां स्वर्गमोक्षजिगीषया ॥ ३९ ॥ यैव ब्रह्मविदां प्राप्तिर्यैव प्राप्तिस्तपस्विनाम् । 
यैव योगाभियुक्तानां गतिः सैव क्षमावताम् ॥ ४० ॥ 
 
शिवोपनिषत् 
ज्ञानामलाम्भसा स्नातः सर्वदैव मुनिः शुचिः । निर्मलस्सुविशुद्धश्च विज्ञेयः सूर्यरश्मिवत् ॥ ४१ ॥ मेध्यामेध्यरसं यद्वदपि वत्स विना करैः । 
नैव लिप्यति तद्दोषैस्तद्वद्द्ज्ञानी सुनिर्मलः ॥ ४२ ॥ एषामेकतमे स्नातः शुद्धभावः शिवं व्रजेत् । अशुद्धभावः स्नातोऽपि पूजयन्नाप्नुयात् फलम् ॥ ४३ ॥ जलं मन्त्रं दया दानं सत्यमिन्द्रियसंयमः । 
ज्ञानं भावात्मशुद्धिश्च शौचमष्टविधं श्रुतम् ॥ ४४ ॥ अङ्गुष्ठतलमूले च ब्राह्मं तीर्थमवस्थितम् । 
तेनाचम्य भवेच्छुद्ध: शिवमन्त्रेण भावितः ॥ ४५ ॥ यदधः कन्यकायाश्च तत्तीर्थं दैवमुच्यते । 
तीर्थं प्रदेशिनीमूले पित्र्यं पितृविधोदयम् ॥ ४६ ॥ मध्यमाङ्गुलिमध्येन तीर्थमारिषमुच्यते । 
करपुष्करमध्ये तु शिवतीर्थ प्रतिष्ठितम् ॥ ४७ ॥ वामपाणितले तीर्थमौमं नाम प्रकीर्तितम् । 
शिवोमातीर्थसंयोगात् कुर्यात् स्नानाभिषेचनम् ॥ ४८ ॥ 
देवान् दैवेन तीर्थेन तर्पयेदकृताम्भसा । उद्धृत्य दक्षिणं पाणिमुपवीती सदा बुधः ॥ ४९ ॥ प्राचीनावीतिना कार्यं पितॄणां तिलवारिणा । तर्पणं सर्वभूतानामारिषेण निवीतिना ॥ ५० ॥ सव्यस्कन्धे यदा सूत्रमुपवीत्युच्यते तदा । प्राचीनावीत्यसव्येन निवीती कण्ठसंस्थिते ॥ ५१ ॥ 
१ 
३४१ 
 
३४२ 
शैव-उपनिषदः 
पितॄणां तर्पणं कृत्वा सूर्यायार्घ्यं प्रकल्पयेत् । उपस्थाय ततः सूर्य यजेच्छिवमनन्तरम् ॥ ५२ ॥ 
इति शिवोपनिषदि शिवभस्मस्नानाध्यायः पञ्चमः 
षष्ठोऽध्यायः 
अथ भक्त्या शिवं पूज्य नैवेद्यमुपकल्पयेत् । यदन्नमात्मनाऽश्नीयात्तस्याग्रे विनिवेदयेत् ॥ १ ॥ यः कृत्वा भक्ष्यभोज्यानि यत्नेन विनिवेदयेत् । शिवाय स शिवे लोके कल्पकोटिं प्रमोदते ॥ २ ॥ यः पक्कं श्रीफलं दद्याच्छिवाय विनिवेदयेत् । गुरोर्वा होमयेद्वापि तस्य पुण्यफलं शृणु || ३ || श्रीमद्भिः स महायानैर्भोगान् भुङ्क्ते शिवे पुरे । वर्षाणामयुतं सायं तदन्ते श्रीपतिर्भवेत् ॥ ४ ॥ कपित्थमेकं यः पक्कमीश्वराय निवेदयेत् । .. वर्षलक्षं महाभोगैः शिवलोके महीयते ॥ ५ ॥ एकमाम्रफलं पक्कं यः शंभोर्विनिवेदयेत् । वर्षाणामयुतं भोगैः क्रीडते स शिवे पुरे ॥ ६ ॥ एकं वटफलं पक्कं यः शिवाय निवेदयेत् । वर्षलक्षं महाभोगैः शिवलोके महीयते ॥ ७ ॥ यः पक्कं दाडिमं चैकं दद्याद्विकसितं नवम् । शिवाय गुरवे वापि तस्य पुण्यफलं शृणु ॥ ८ ॥ 
 
शिवोपनिषत् 
यावत्तद्वीजसंख्यानं शोभनं परिकीर्तितम् । 
तावदष्टायुतान्युच्चैः शिवलोके महीयते ॥ ९ ॥ द्राक्षाफलानि पक्वानि यः शिवाय निवेदयेत् । 
भक्त्या वा शिवयोगिभ्यस्तस्य पुण्यफलं शृणु ॥ १० ॥ यावत्तत्फलसंख्यानमुभयोर्विनिवेदितम् । तावद्युगसहस्राणि रुद्रलोके महीयते ॥ ११ ॥ द्राक्षाफलेषु यत्पुण्यं तत्खर्जूरफलेषु च । तदेव राजवृक्षेषु पारावतफलेषु च ॥ १२ ॥ यो नारङ्गफलं पक्कं विनिवेद्य महेश्वरे । अष्टलक्षं महाभोगैः क्रीडते स शिवे पुरे ॥ १३ ॥ वीजपूरेषु तस्यार्धे तदर्धं लिकुचेषु च । 
जम्बूफलेषु यत्पुण्यं तत्पुण्यं तिन्दुकेषु च ॥ १४ ॥ पनसं नारिकेलं वा शिवाय विनिवेदयेत् । वर्षलक्षं महाभोगैः शिवलोके महीयते ॥ १५ ॥ पुरुषं च प्रियालं च मधूककुसुमानि च । जम्बूफलानि पक्कानि वैकङ्कतफलानि च ॥ १६ ॥ निवेद्य भक्त्या शर्वाय प्रत्येकं तु फले फले । दशवर्षसहस्राणि रुद्रलोके महीयते ॥ १७ ॥ क्षीरिकायाः फलं पक्कं यः शिवाय निवेदयेत् । वर्षलक्षं महाभोगैर्मोदते स शिवे पुरे ॥ १८ ॥ वालुकात्रपुसादीनि यः फलानि निवेदयेत् । शिवाय गुरवे वापि पक्कं च करमर्दकम् ॥ १९ ॥ दशवर्षसहस्राणि रुद्रलोके महीयते । 
बदराणि सुपक्कानि तिन्तिडीकफलानि च ॥ २० ॥ 
 
३४३ 
३४४ 
शैव-उपनिषदः 
दर्शनीयानि पक्वानि ह्यामलक्याः फलानि च । एवमादीनि चान्यानि शाकमूलफलानि च ॥ २१ ॥ निवेदयीत शर्वाय शृणु यत्फलमाप्नुयात् । 
एकैकस्मिन् फले भोगान् प्राप्नुयादनुपूर्वशः ॥ २२ ॥ पञ्चवर्षसहस्राणि रुद्रलोके महीयते । 
गोधूमचणकाद्यानि सुकृतं सक्तुभर्जितम् ॥ २३ ॥ निवेदयीत शर्वाय तस्य पुण्यफलं शृणु । 
यावत्तद्वीजसंख्यानं शुभं भ्रष्टं निवेदयेत् ॥ २४ ॥ तावद्वर्षसहस्राणि रुद्रलोके महीयते । 
यः पक्कानीक्षुदण्डानि शिवाय विनिवेदयेत् ॥ २५ ॥ गुरवे वापि तद्भक्त्या तस्य पुण्यफलं शृणु । इक्षुपर्णानि चैकैकं वर्षलोकं प्रमोदते ॥ २६ ॥ साकं शिवपुरे भोगेः पौण्ड्रं पञ्चगुणं फलम् । निवेद्य परमेशाय शुक्तिमात्ररसस्य तु ॥ २७ ॥ वर्षकोटिं महाभोगैः शिवलोके महीयते । 
निवेद्य फाणितं शुद्धं शिवाय गुरवेऽपि वा ॥ २८ ॥ 
रसात् सहस्रगुणितं फलं प्राप्नोति मानवः । गुडस्य पलमेकं यः शिवाय विनिवेदयेत् ॥ २९ ॥ अब्दकोटिं शिवे लोके महाभोगैः प्रमोदते । खण्डस्य पलनैवेद्यं गुडाच्छतगुणं फलम् ॥ ३० ॥ खण्डात् सहस्रगुणितं शर्कराया निवेदने । मत्संडिकां महाशुद्धां शङ्कराय निवेदयेत् ॥ ३१ ॥ कल्पकोटिं नरः सायं शिवलोके महीयते । 
परिशुद्धं भृष्टमाज्यं सिद्धं चैव सुसंस्कृतम् ॥ ३२ ॥ 
 
U 44 
शिवोपनिषत् 
मांसं निवेद्य शर्वाय शृणु यत्फलमाप्नुयात् । अशेषफलदानेन यत्पुण्यं परिकीर्तितम् ॥ ३३ ॥ . तत्पुण्यं प्राप्नुयात् सर्वं महादान निवेदने । 
पनसानि च दिव्यानि स्वादूनि सुरभीणि च ॥ ३४ ॥ निवेदयेत्तु शर्वाय तस्य पुण्यफलं शृणु । 
कल्पकोटिं नरः साग्रं शिवलोके व्यवस्थितः ॥ ३५ ॥ पिबन् शिवामृतं दिव्यं महाभोगैः प्रमोदते ।.. दिने दिने च यस्त्वापं वस्त्रपूतं समाचरेत् ॥ ३६ ॥ सुखाय शिवभक्तेभ्यस्तस्य पुण्यफलं शृणु । महासरांसि यः कुर्याद्भवेत् पुण्यं शिवाग्रतः ॥ ३७ ॥ तत्पुण्यं सकलं प्राप्य शिवलोके महीयते । यदिष्टमात्मनः किञ्चिदन्नपानफलादिकम् ॥ ३८ ॥ तत्तच्छिवाय देयं स्यादुत्तमं भोगमिच्छता । 
न शिवः परिपूर्णत्वात् किञ्चिदश्नाति कस्यचित् ॥ ३९ ॥ किन्त्वीश्वरनिभं कृत्वा सर्वमात्मनि दीयते 
न रोहति यथा बीजं स्वस्थमाश्रयवर्जितम् ॥ ४० ॥ पुण्यबीजं तथा सूक्ष्मं निष्फलं स्यान्निराश्रयम् । सुक्षेत्रेषु यथा बीजमुतं भवति सत्फलम् ॥ ४१ ॥ अल्पमप्यक्ष्यं तद्वत् पुण्यं शिवसमाश्रयात् । तस्मादीश्वरमुद्दिश्य यद्यदात्मनि रोचते ॥ ४२ ॥ तत्तदीश्वरभक्तेभ्यः प्रदातव्यं फलार्थिना । 
यः शिवाय गुरोर्वापि रचयेन्मणिभूमिकम् ॥ ४३ ॥ नैवेद्यं भोजनार्थं यः पतैः पुष्पैश्च शोभनम् । यावत्तत्पत्रपुष्पाणां परिसंख्या विधीयते ॥ ४४ ॥ 
३४५ 
 
३४६ 
शैव-उपनिषदः 
तावद्वर्षसहस्राणि सुरलोके महीयते । पलाशकदलीपद्मपत्राणि च विशेषतः ॥ ४५ ॥ दत्वा शिवाय गुरवे शृणु यत्फलमाप्नुयात् । यावत्तत्पत्रसंख्यानमीश्वराय निवेदितम् ॥ ४६ ॥ तावदब्दायुतानां स लोके भोगानवाप्नुयात् । यावत्ताम्बूलपत्राणि पूगांश्च विनिवेदयेत् ॥ ४७ ॥ तावन्ति वर्षलक्षाणि शिवलोके महीयते । 
यच्छुद्धं शङ्खचूर्ण वा गुरवे विनिवेदयेत् ॥ ४८ ॥ ताम्बूलयोगसिद्ध्यर्थं तस्य पुण्यफलं शृणु । यावत्ताम्बूलपत्राणि चूर्णमानेन भक्षयेत् ॥ ४९ ॥ तावद्वर्षसहस्राणि रुद्रलोके महीयते । 
जातीफलं सकङ्कोलं लताकस्तूरिकोत्पलम् ॥ ५० ॥ इत्येतानि सुगन्धीनि फलानि विनिवेदयेत् । फले फले महाभोगैर्वर्षलक्षं तु यत्नतः ॥ ५१ ॥ कामिकेन विमानेन क्रीडते स शिवे पुरे । त्रुटिमात्रप्रमाणेन कर्पूरस्य शिवे गुरौ ॥ ५२ ॥ वर्षकोटिं महाभोगैः शिवलोके महीयते । पूगताम्बूलपत्राणामाधारं यो निवेदयेत् ॥ ५३ ॥ वर्षकोट्यष्टकं भोगैः शिवलोके महीयते । यश्चूर्णाधारसत्पात्रं कस्यापि विनिवेदयेत् ॥ ५४ ॥ मोदते स शिवे लोके वर्षकोटीश्चतुर्दश । 
मृत्काष्ठवंशखण्डानि यः प्रदद्याच्छिवाश्रमे ॥ ५५ ॥ 
प्राप्नुयाद्विपुलान् भोगान् दिव्याञ्छिवपुरे नरः । 
माणिक्यं कलशं पात्रीं स्थाल्यादीन् भाण्डसंपुटान् ॥ ५६ ॥ 
 
शिवोपनिषत् 
दत्वा शिवाग्रजस्त्वेभ्यः शिवलोके महीयते । तोयाधारपिधानानि मृद्वस्त्रतरुजानि वा ॥ ५७ ॥ वंशालाबुसमुत्थानि दत्वानोति शिवं पुरम् । पञ्चसंमार्जनीतोयं गोमयाञ्जनकर्पटान् ॥ ५८ ॥ मृत्कुम्भपीठिकां दद्याद्भोगाञ्छिवपुरे लभेत् । 
यः पुष्पधूपगन्धानां दधिक्षीरवृताम्भसाम् ॥ ५९ ॥ दद्यादाधारपात्राणि शिवलोकं स गच्छति । वंशतालादिसंभूतं पुष्पाधारकरण्डकम् ॥ ६० ॥ इत्येवमाद्यान् यो दद्याच्छिवलोकमवाप्नुयात् । यः सुक्खुवादिपात्राणि होमार्थं विनिवेदयेत् ॥ ६१ ॥ वर्षकोटिं महाभोगैः शिवलोके महीयते । 
यः सर्वधातुसंयुक्तं दद्याल्लवणपर्वतम् ॥ ६२ ॥ शिवाय गुरवे वापि तस्य पुण्यफलं शृणु । कल्पकोटिसहस्राणि कल्पकोटिशतानि च ॥ ६३ ॥ स गोत्रभृत्यसंयुक्तो वसेच्छिवपुरे नरः । 
विमानयानैः श्रीमद्भिः सर्वकामसमन्वितैः ॥ ६४ ॥ भोगान् भुक्त्वा तु विपुलांस्तदन्ते स महीपतिः । मनःशिलां हरीतालं राजपट्टं च हिङ्गुलम् ॥ ६५ ॥ गैरिकं मणिदन्तं च हेमतोयं तथाष्टमम् । 
यश्च तं पर्वतवरं शालितण्डुलकल्पितम् ॥ ६६ ॥ शिवाय गुरवे वापि तस्य पुण्यफलं शृणु । कल्पकोटिशतं सायं भोगान् भुङ्क्ते शिवे पुरे ॥ ६७ ॥ यः सर्वधान्यशिखरैरुपेतं यवपर्वतम् । 
घृततैलनदीयुक्तं तस्य पुण्यफलं शृणु ॥ ६८ ॥ 
३.४७ 
 
३४८ 
शैव-उपनिषदः 
कल्पकोटिशतं साग्रं भोगान् भुङ्क्ते शिवे पुरे । समस्तकुलजैः सार्धं तस्यान्ते स महीपतिः ॥ ६९ ॥ तिलधेनुं प्रदद्याद्यः कृत्वा कृष्णाजिने नरः । कपिलायाः प्रदानस्य यत्फलं तदवाप्नुयात् ॥ ७० ॥ घृतधेनुं नरः कृत्वा कांस्यपात्रे सकाञ्चनाम् । निवेद्य गोप्रदानस्य समग्रं फलमाप्नुयात् ॥ ७१ ॥ द्वीपिचर्मणि यः स्थाप्य प्रदद्याल्लवणाढकम् । अशेषरसदानस्य यत्पुण्यं तदवाप्नुयात् ॥ ७२ ॥ मरिचाढेन कुर्वीत मारीचं नाम पर्वतम् । दद्याद्यज्जीरकं पूर्वमाग्नेयं हिङ्गुमुत्तमम् ॥ ७३ ॥ 
दक्षिणे गुडशुण्ठीं च नैर्ऋते नागकेसरम् । 
पिप्पलीं पश्चिमे दद्याद्वायव्ये कृष्णजीरकम् ॥ ७४ ॥ 
कौबेर्यामजमोदं च त्वगेलाश्चेशदैवते । 
कुस्तुम्बर्याः प्रदेयाः स्युर्वहिः प्राकारतः स्थिताः ॥ ७५ ॥ 
ककुभामन्तरालेषु समन्तात् सैन्धवं न्यसेत् । 
सपुष्पाक्षततोयेन शिवाय विनिवेदयेत् ॥ ७६ ॥ 
यावत्तद्दीपसंख्यानं सर्वमेकत्र पर्वते । 
: तावद्वर्षशतादूर्ध्वं भोगान् भुङ्क्ते शिवे पुरे ॥ ७७ ॥ कूश्माण्डं मध्यतः स्थाप्य कालिङ्गं पूर्वतो न्यसेत् । दक्षिणे क्षीरतुम्बीं तु वृन्ताकं पश्चिमे न्यसेत् ॥ ७८ ॥ पटीसान्युत्तरे स्थाप्य कर्कटीमीशदैवते । न्यसेद्गजपटोलांश्च मधुरान् वह्निदैवते ॥ ७९ ॥ कारवेल्लांश्च नैर्ऋत्यां वायव्यां निम्बकं फलम् । 
उच्चावचानि चान्यानि फलानि स्थापयेद्बहिः ॥ ८० ॥ 
शिवोपनिषत् 
अभ्यर्च्य पुष्पधूपैश्च समन्तात् फलपर्वतम् । 
शिवाय गुरवे वापि प्रणिपत्य निवेदयेत् ॥ ८१ ॥ यावत्तत्फलसंख्यानं तद्दीपानां च मध्यतः । तावद्वर्षसहस्राणि रुद्रलोके महीयते ॥ ८२ ॥ . 
मूलकं मध्यतः स्थाप्य तत्पूर्वे बालमूलकम् । 
३४९ 
आग्नेय्यां वास्तुकं स्थाप्य याम्यायां क्षारवास्तुकम् ॥ ८३ ॥ 
पालक्यं नैर्ऋते स्थाप्य सुमुखं पश्चिमे न्यसेत् । 
कुहद्रकं च वायव्यामुत्तरे वापि तालिकीम् ॥ ८४ ॥ कुसुम्भशाकमैशान्यां सर्वशाकानि तद्बहिः । 
पूर्वक्रमेण विन्यस्य शिवाय विनिवेदयेत् ॥ ८५ ॥ यावत्तन्मूलनालानां पत्रसंख्या च कीर्तिता । तावद्वर्षसहस्राणि रुद्रलोके महीयते ॥ ८६ ॥ दत्वा लभेन्महाभोगान् गुग्गुल्वद्रेः पलद्वयम् । वर्षकोटिद्वयं स्वर्गे द्विगुणं गुडमिश्रितैः ॥ ८७ ॥ गुडाईकं सलवणमाम्रमंजरिसंयुतम् । 
निवेद्य गुरवे भक्त्या सौभाग्यं परमं लभेत् ॥ ८८ ॥ हस्तारोप्येण वा कृत्वा महारत्नान्वितां महीम् । निवेदयित्वा शर्वाय शिवतुल्यः प्रजायते ॥ ८९ ॥ वज्रेन्द्रनीलवैडूर्यपद्मरागं समौक्तिकम् । 
कीटपक्षं सुवर्ण च महारत्नानि सप्त वै ॥ ९० ॥ यश्च सिंहासनं दद्यान्महारत्नान्वितं नृपः । क्षुद्ररत्नैश्च विविधैस्तस्य पुण्यफलं शृणु ॥ ९१ ॥ कुलत्रिंशकसंयुक्तः सान्तःपुरपरिच्छदः । समस्तभृत्यसंयुक्तः शिवलोके महीयते ॥ ९२ ॥ 
 
३५० 
शैव-उपनिषदः 
तत्र भुक्त्वा महाभोगान् शिवतुल्यपराक्रमः । आमहाप्रलयं यावत्तदन्ते मुक्तिमाप्नुयात् ॥ ९३ ॥ यदि चेद्राज्यमाकाङ्क्षेत्ततः सर्वसमाहितः । सप्तद्वीपसमुद्रायाः क्षितेरधिपतिर्भवेत् ॥ ९४ ॥ जन्मकोटिसहस्राणि जन्मकोटिशतानि च । 
राज्यं कृत्वा ततश्चान्ते पुनः शिवपुरं व्रजेत् ॥ ९५ ॥ एतदेव फलं ज्ञेयं मकुटाभरणादिषु । रत्नासनप्रदानेन पादुके विनिवेदयेत् ॥ ९६ ॥ दद्याद्यः केवलं वज्रं शुद्धं गोधूममात्रकम् । शिवाय स शिवे लोके तिष्ठेदाप्रलयं सुखी ॥ ९७ ॥ इन्द्रनीलप्रदानेन स वैडूर्यप्रदानतः । 
मोदते विविधैर्भोगैः कल्पकोटिं शिवे पुरे ॥ ९८ ॥ मसूरमात्रमपि यः पद्मरागं सुशोभनम् । 
निवेदयित्वा शर्वाय मोदते कालमक्षयम् ॥ ९९ ॥ निवेद्य मौक्तिकं स्वच्छमेकभागैकमात्रकम् । 
भोगैः शिवपुरे दिव्यैः कल्पकोटिं प्रमोदते ॥ १०० ॥ कीटपक्षं महाशुद्धं निवेद्य यवमात्रकम् । 
शिवायाद्यः शिवे लोके मोदते कालमक्षयम् ॥ १०१ ॥ हेम्ना कृत्वा च यः पुष्पमपि माषकमात्रकम् । निवेदयित्वा शर्वाय वर्षकोटिं वसेद्दिवि ॥ १०२ ॥ क्षुद्ररत्नानि यो दद्याद्धेन बद्धानि शम्भवे । 
मोदते स शिवे लोके कल्पकोट्ययुतं नरः ॥ १०३ ॥ यथा यथा महारत्नं शोभनं च यथा यथा । 
तथा तथा महत्पुण्यं ज्ञेयं तच्छिवदानतः ॥ १०४ ॥ 
* 
शिवोपनिषत् 
भूमिभागे सविस्तीर्णे जम्बूद्वीपं प्रकल्पयेत् । अष्टावरणसंयुक्तं नगेन्द्राष्टकभूषितम् ॥ १०५ ॥ तन्मध्ये कारयेद्दिव्यं मेरुप्रासादमुत्तमम् । अनेक शिखराकीर्णमशेषामरसंयुतम् ॥ १०६ ॥ बहिः सुवर्णनिचितं सर्वरत्नोपशोभितम् । चतुः प्रग्रीवकोपेतं चक्षुर्लिङ्गसमायुतम् ॥ १०७ ॥ चतुर्दिक्षु वनोपेतं चतुर्भिः संयुतैः शरैः । 
चतुर्णी पुरयुक्तेन प्राकारेण च संयुतम् ॥ १०८ ॥ मेरुप्रासादमित्येवं हेमरत्नविभूषितम् । 
यः कारयेद्वनोपेतं सोऽनन्तफलमाप्नुयात् ॥ १०९ ॥ भूम्यम्भः परमाणूनां यथा सङ्ख्या न विद्यते । शिवायतनपुण्यस्य तथा सङ्ख्या न विद्यते ॥ ११० ॥ कुलत्रिंशकसंयुक्तः सर्वभृत्यसमन्वितः । . कलत्रपुत्रमित्रैश्च सर्वस्वजनसंयुतः ॥ १११ ॥ आश्रितोपाश्रितैः सर्वैरशेषगणसंयुतः । 
यथा शिवस्तथैवायं शर्वलोके स पूज्यते ॥ ११२ ॥ न च मानुष्यकं लोकमागच्छेत् कृपणं पुनः । सर्वज्ञः परिपूर्णश्च मुक्तः स्वात्मनि तिष्ठति ॥ ११३ ॥ यः शिवाय वनं कृत्वा मुदाव्दस लिलोत्थितम् । तद्दण्डकोपशोभं च हस्ते कुर्वीत सर्वदा ॥ ११४ ॥ शोभयेद्भूतनाथं वा चन्द्रशालां क्वचित् क्वचित् । 
वेदीं वाथाभ्यपद्यन्त प्रोन्नताः स्तम्भपङ्क्तयः ॥ ११५ ॥ शातकुम्भमयीं वापि सर्वलक्षणसंयुताम् । 
ईश्वरप्रतिमां सौम्यां कारयेत् पुरुषोच्छ्रिताम् ॥ ११६॥ 
३५१ 
 
३५२ 
शैव-उपनिषदः 
त्रिशूलसव्यहस्तां च वरदाभयदायिकाम् । 
सव्यहस्ताक्षमालां च जटाकुसुमभूषिताम् ॥ ११७ ॥ पद्मसिंहासनासीनां वृषस्थां वा समुच्छ्रिताम् । 
विमानस्थां रथस्थां वा वेदिस्थां वा प्रभान्विताम् ॥ ११८ ॥ 
सौम्यवक्त्रां करालां वा महाभैरवरूपिणीम् । 
अत्युच्छ्रितां सुविस्तीर्णां नृत्यस्थां योगसंस्थिताम् ॥ ११९ ॥ कुर्यादसंभवे हेम्नस्तारेण विमलेन च । 
आरकूटमयीं वापि ताम्रमृच्छैलदारुजाम् ॥ १२० ॥ अशेषकैः सरूपैश्च वर्णकैर्वा पटे लिखेत् । 
कुड्ये वा फलके वापि भक्त्या वित्तानुसारतः ॥ १२१ ॥ 
एकां सपरिवारां वा पार्वतीं गणसंयुताम् । प्रतीहारसमोपेतां कुर्यादेवाविकल्पतः ॥ १२२ ॥ पीठं वा कारयेद्रौप्यं ताम्रं पित्तलसंभवम् । 
चतुर्मुखैकवक्त्रं वा बहिः काञ्चनसंस्कृतम् ॥ १२३ ॥ पृथक्पृथगनेकानि कारयित्वा मुखानि तु । 
सौम्य भैरवरूपाणि शिवस्य बहुरूपिणः ॥ १२४ ॥ नानाभरणयुक्तानि हेमरौप्यकृतानि च । 
शिवस्य रथयात्रायां तानि लोकस्य दर्शयेत् ॥ १२५ ॥ उक्तानि यानि पुण्यानि सङ्क्षेपेण पृथक् पृथक् । कृत्यैकेन ममैतेषामक्षयं फलमाप्नुयात् ॥ १२६ ॥ मातुः पितुः सहोपायैर्दशभिर्दशभिः कुलैः । कलत्रपुत्रमित्राद्यैर्भृत्यैर्युक्तः स बान्धवैः ॥ १२७ ॥ अयुतेन विमानानां सर्वकामयुतेन च । 
भुङ्क्ते स्वयं महाभोगानन्ते मुक्तिमवाप्नुयात् ॥ १२८ ॥ 
 
D 45 
शिवोपनिषत् 
मण्डपस्तम्भपर्यन्ते कीलयेद्दर्पणान्वितम् । 
३.५३ 
अभिषिच्य जना यस्मिन् पूजां कुर्वन्ति बिल्वकैः ॥ १२९ ॥ 
कालकालाकृतिं कृत्वा कीलयेद्यः शिवाश्रमे । 
सर्वलोकोपकाराय पूजयेच्च दिने दिने ॥ १३० ॥ 
धूपवेलाप्रमाणार्थं कल्पयेद्यः शिवाश्रमे । 
क्षरन्तीं पूर्यमाणां वा सदाऽऽयामे घटीं नृपः ॥ १३१ ॥ एषामेकतमं पुण्यं कृत्वा पापविवर्जितः । 
शिवलोकं नरः प्राप्य सर्वज्ञः स सुखी भवेत् ॥ १३२ ॥ रथयात्रां प्रवक्ष्यामि शिवस्य परमात्मनः । 
सर्वलोकहितार्थाय महाशिल्पिविनिर्मिताम् ॥ १३३ ॥ रथमध्ये समावेश्य यथा यष्टिं तु कीलयेत् । यष्टेर्मध्ये स्थितं कार्यं विमानमतिशोभितम् ॥ १३४ ॥ पञ्चभौमं त्रिभौमं वा दृढवंशप्रकल्पितम् । 
वर्मणा सुनिबद्धं च रज्जुभिश्च सुसंयुतम् ॥ १३५ ॥ पञ्चशालाण्डकैर्युक्तं नानाभक्तिसमन्वितम् । : चित्रवर्णपरिच्छन्नं पटैर्वा वर्णकान्वितैः ॥ १३६ ॥ लम्बकैः सूत्रदाम्ना च घण्टाचामरभूषितम् । वुडुदैरर्धचन्द्रैश्च दर्पणैश्च समुज्ज्वलम् ॥ १३७ ॥ कदल्यर्धध्वजैर्युक्तं महाच्छत्रं महाध्वजम् । पुष्पमालापरिक्षिप्तं सर्वशोभासमन्वितम् ॥ १३८ ॥ महारथविमानेऽस्मिन् स्थापयेद्गुणसंयुतम् । ईश्वरप्रतिमां नि प्रथमे पुरमण्डपे ॥ १३९ ॥ मुखत्रयं च बध्नीयाद्बहिः कुर्यात्तथाश्रितम् । पुरे पुरे बहिर्दिक्षु गृहकेषु समाश्रितम् ॥ १४० ॥ 
 
३५४ 
शैव-उपनिषदः 
चतुष्कं शिववक्त्राणां संस्थाप्य प्रतिपूजयेत् । दिनत्रयं प्रकुर्वीत स्नानमर्चनभोजनम् ॥ १४१ ॥ नृत्यक्रीडाप्रयोगेण गेयमङ्गलपाठकैः । महावादित्रनिर्घोषैः पौषपूर्णिमपर्वणि ॥ १४२ ॥ भ्रामयेद्राजमार्गेण चतुर्थेऽहनि तद्रथम् । 
ततः स्वस्थानमानीय तच्छेषमपि वर्धयेत् ॥ १४३ ॥ अवधार्य जगद्धात्रीं प्रतिमामवतारयेत् । महाविमानयात्रैषा कर्तव्या पट्टकेऽपि वा ॥ १४४ ॥ वंशैर्नवैः सुपकैश्च कटं कुर्याद्भक्षम् । 
वृत्तं द्विगुणदीर्घ च चतुरश्रमधः समम् ॥ १४५ ॥ सर्वत्र चर्मणा बद्धं महायष्टिसमाश्रितम् । 
मुखं बद्धं च कुर्वीत वंशमण्डलिना दृढम् ॥ १४६ ॥ कटेऽस्मिंस्तानि वस्त्राणि स्थाप्य बध्नीत यत्नतः । उपर्युपरि सर्वाणि तन्मध्ये प्रतिमां न्यसेत् ॥ १४७ ॥ वर्णकैः कुङ्कुमाद्यैश्च चित्रपुष्पैश्च पूजयेत् । नानाभरणपूजाभिर्मुक्ताहारप्रलम्बिभिः ॥ १४८ ॥ रथस्य महतो मध्ये स्थाप्य पट्टद्वयं दृढम् । अधरोत्तरभागेन मध्ये छिद्रसमन्वितम् ॥ १४९ ॥ कटियष्टेरधोभागं स्थाप्य छिद्रमयं शुभैः । 
आबद्ध्य कीलयेद्यत्नाद्यष्ट्यर्धे च ध्वजाष्टकम् ॥ १५० ॥ 
कटस्य पृष्ठं सर्वत्र कारयेत् पटसंवृतम् । 
तत्पटे च लिखेत् सोमं सगणं सवृषं शिवम् ॥ १५१ ॥ बिचित्रपुप्पखग्दाम्ना समन्ताद्भूषयेत् कटम् । 
रवकैः किङ्किणीजालैर्घण्टाचामरभूषितैः ॥ १५२ ॥ 
 
शिवोपनिषत् 
महापूजाविशेषैश्च कौतूहलसमन्वितम् । 
वाद्यारम्भोपचारेण मार्गशोभां प्रकल्पयेत् ॥ १५३ ॥ तद्रथं भ्रामयेद्यन्नाद्राजमार्गेण सर्वतः । 
ततः स्वाश्रममानीय स्थापयेत्तत्समीपतः ॥ १५४ ॥ महाशब्दं ततः कुर्यात्तालत्रयसमन्वितम् । 
३५५ 
ततस्तूष्णीं स्थिते लोके तच्छान्तिमिह धारयेत् ॥ १५५ ॥ 
शिवं तु सर्वजगतः शिवं गोर्ब्राह्मणस्य च । 
शिवमस्तु नृपाणां च तद्भक्तानां जनस्य च ॥ १५६ ॥ 
राजा विजयमाप्नोतु पुत्रपौत्रैश्च वर्धताम् । 
धर्मनिष्ठश्च भवतु प्रजानां च हिते रतः ॥ १५७ ॥ कालवर्षी तु पर्जन्यः सस्यसंपत्तिरुत्तमा । 
सुभिक्षात् क्षेममाप्नोति कार्यसिद्धिश्च जायताम् ॥ १५८ ॥ दोषाः प्रयान्तु नाशं च गुणाः स्थैर्य भजन्तु वः । बहुक्षीरयुता गावो हृष्टपुष्टा भवन्तु वः ॥ १५९ ॥ एवं शिवमहाशान्तिमुच्चार्य जगतः क्रमात् । अभिवर्ध्य ततः शेषामैश्वरीं सार्वकामिकीम् ॥ १६० ॥ शिवमालां समादाय सदासीपरिचारिकः । 
फलैर्भक्षैश्च संयुक्तां गृह्य पालीं निवेशयेत् ॥ १६१ ॥ पालीं च धारयेन्मूर्ध्ना सोष्णीषां देवपुत्रकः । अलङ्कृतः शुक्लवासा धार्मिकः सततं शुचिः ॥ १६२ ॥ ततश्च तां समुत्क्षिप्य पाणिना धारयेद्बुधः । प्रब्रूयादपरश्चात्र शिवधर्मस्य भाजकः ॥ १६३ ॥ तोयं यथा घटीसंस्थमजस्रं क्षरते तथा । 
क्षरते सर्वलोकानां तद्वदायुरहर्निशम् ॥ १६४ ॥ 
 
३५६ 
शैव-उपनिषदः 
यदा सर्वं परित्यज्य गन्तव्यमवशैर्ध्रुवम् । 
तदा न दीयते कस्मात् पाथेयार्थमिदं धनम् ॥ १६५ ॥ कलत्रपुत्र मित्राणि पिता माता च बान्धवाः । 
तिष्ठन्ति न मृतस्यार्थे परलोके धनानि च ॥ १६६ ॥ नास्ति धर्मसमं मित्रं नास्ति धर्मसमः सखा । 
यतः सर्वैः परित्यक्तं नरं धर्मोऽनुगच्छति ॥ १६७ ॥ तस्माद्धर्मं समुद्दिश्य यः शेषामभिवर्धयेत् । समस्तपापनिर्मुक्तः शिवलोकं स गच्छति ॥ १६८ ॥ उपर्युपरि वित्तेन यः शेषामभिवर्धयेत् । 
तस्येयमुत्तमा देया यतश्चान्या न वर्धते ॥ १६९ ॥ इत्येवं मध्यमां शेषां वर्धयेद्वा कनीयसीम् । 
ततस्तेषां प्रदातव्या सर्वशोकस्य शान्तये ॥ १७० ॥ येनोत्तमा गृहीता स्याच्छिवशेषा महीयसी । 
प्रापणीया गृहं तस्य तथैव शिरसा वृता ॥ १७१ ॥ ध्वजच्छत्रविमानाद्यैर्महावादित्र निस्स्वनैः । 
:: गृहद्वारं ततः प्राप्तामर्चयित्वा निवेशयेत् ॥ १७२ ॥ 
दद्याद्गोत्रकलत्राणां भृत्यानां स्वजनस्य च । 
तर्पयेच्चानतान् भक्त्या वादित्रध्वजवाहकान् ॥ १७३ ॥ एवमादीयते भक्त्या यः शिवस्योत्तमा गृहे । शोभया राजमार्गेण तस्य धर्मफलं श्रृणु ॥ १७४ ॥ समस्तपापनिर्मुक्तः समस्तकुलसंयुतः । 
शिवलोकमवाप्नोति सभृत्यपरिचारकः ॥ १७५ ॥ 
तत्र दिव्यैर्महाभोगैर्विमानैः सार्वकामिकैः । 
कल्पानां क्रीडते कोटिमन्ते निर्वाणमाप्नुयात् ॥ १७६ ॥ 

शिवोपनिषत् 
रथस्य यात्रां यः कुर्यादित्येवमुपशोभया । 
भक्ष्यभोज्यप्रदानैश्च तत्फलं श्रृणु यत्नतः ॥ १७७ ॥ अशेषपापनिर्मुक्तः सर्वभृत्यसमन्वितः । 
कुलत्रिंशकमुद्धृत्य सुहृद्भिः स्वजनैः सह ॥ १७८ ॥ सर्वकामयुतैर्दिव्यैः स्वच्छन्दगमनालयैः । 
महाविमानैः श्रीमद्भिर्दिव्य स्त्री परिवारितः ॥ १७९ ॥ इच्छया क्रीडते भोगैः कल्पकोटिं शिवे पुरे । ज्ञानयोगं ततः प्राप्य संसारादवमुच्यते ॥ १८० ॥ शिवस्य रथयात्रायामुपवासपरः क्ष्मी । 
पुरतः पृष्ठतो वापि गच्छंस्तस्य फलं श्रृणु ॥ १८१ ॥ अशेषपापनिर्मुक्तः शुद्धः शिवपुरं गतः । 
महारथोपमैर्यानैः कल्पाशीतिं प्रमोदते ॥ १८२ ॥ ध्वजच्छत्रपताकाभिर्दीपदर्पणचामरैः । धूपैर्वितानकलशैरुपशोभा सहस्रशः ॥ १८३ ॥ गृहीत्वा याति पुरतः स्वेच्छया वा परेच्छया । संपर्कात् कौतुकाल्लाभाच्छिवलोकं व्रजन्ति ते ॥ १८४ ॥ शिवस्य रथयात्रां तु यः प्रपश्यति भक्तितः । 
३५७ 
प्रसङ्गात् कौतुकाद्वापि तेऽपि यान्ति शिवं पुरम् ॥ १८५ ॥ नानायत्नादिशेषान्ते नानाप्रेक्षणकानि च । 
कुर्वीत रथयात्रायां रमते च विभूषिता ॥ १८६ ॥ ते भोगैर्विविधैर्दिव्यैः शिवासन्ना गणेश्वराः । 
क्रीडन्ति रुद्रभवने कल्पानां विंशतीर्नराः ॥ १८७ ॥ 
महता ज्ञानसङ्घेन तस्माच्छिवरथेन च । 
पृथक् जीवा मृता यान्ति शिवलोकं न संशयः ॥ १८८ ॥ 
 
३५८ 
शैव-उपनिषदः 
श्रीपर्वते महाकाले वाराणस्यां महालये । जल्पेश्वरे कुरुक्षेत्रे केदारे मण्डलेश्वरे ॥ १८९ ॥ गोकर्णे भद्रकर्णे च शङ्कुकर्णे स्थलेश्वरे । भीमेश्वरे सुवर्णाक्षे कालञ्जरवने तथा ॥ १९० ॥ एवमादिषु चान्येषु शिवक्षेत्रेषु ये मृताः । जीवाश्चराचराः सर्वे शिवलोकं व्रजन्ति ते ॥ १९१ ॥ प्रयागं कामिकं तीर्थमविमुक्तं तु नैष्ठिकम् । 
श्रीपर्वतं च विज्ञेयमिहामुत्र च सिद्धिदम् ॥ 
प्रसङ्गेनापि यः पश्येदन्यत्र प्रस्थितः क्वचित् । 
१९२ ॥ 
श्रीपर्वतं महापुण्यं सोऽपि याति शिवं पुरम् ॥ १९३ ॥ व्रजेद्यः शिवतीर्थानि सर्वपापैः प्रमुच्यते । 
पापयुक्तः शिवज्ञानं प्राप्य निर्वाणमाप्नुयात् ॥ १९४ ॥ 
तीर्थस्थानेषु यः श्राद्धं शिवरात्रे प्रयत्नतः । कल्पयित्वानुसारेण कालस्य विषुवस्य च ॥ १९५ ॥ तीर्थयात्रागतं शान्तं हाहाभूतमचेतनम् । 
क्षुत्पिपासातुरं लोके पांसुपादं त्वरान्वितम् ॥ १९६ ॥ सन्तर्पयित्वा यत्नेन म्लानलक्ष्मीमिवाम्बुभिः । पाद्यासनप्रदानेन कस्तेन पुरुषः समः ॥ १९७ ॥ अश्नन्ति यावत्तत्पिण्डं तीर्थनिर्धूतकल्मषाः । तावद्वर्षसहस्राणि तद्दातास्ते शिवे पुरे ॥ १९८ ॥ दद्याद्यः शिवसत्रार्थं महिषीं सुपयस्विनीम् । मोदते स शिवे लोके युगकोटिशतं नरः ॥ १९९ ॥ आर्ताय शिवभक्ताय दद्याद्यः सुपयस्विनीम् । 
अजामेकां सुपुष्टाङ्गीं तस्य पुण्यफलं शृणु ॥ २०० ॥ 
शिवोपनिषत् 
यावत्तद्रोमसंख्यानं तत्प्रसूतिकुलेषु च । 
तावद्वर्षसहस्राणि रुद्रलोके महीयते ॥ २०१ ॥ मृदुरोमाञ्चितां कृष्णां निवेद्य गुरवे नरः । 
रोणि रोम्णि सुवर्णस्य दत्तस्य फलमाप्नुयात् ॥ २०२ ॥ गजाश्वरथसंयुक्तैर्विमानैः सार्वकामिकैः । 
सानुगः क्रीडते भोगैः कल्पकोटिं शिवे पुरे ॥ २०३ ॥ निवेद्याश्वतरं पुष्टमदुष्टं गुरवे नरः । 
सङ्गतिं सोपकरणं भोगान् भुङ्क्ते शिवे पुरे ॥ २०४ ॥ दिव्याश्वयुक्तैः श्रीमद्भिर्विमानैः सार्वकामिकैः । 
३५९ 
कोटि कोटिं च कल्पानां तदन्ते स्यान्महीपतिः ॥ २०५ ॥ अपि योजनमात्राय शिविकां परिकल्पयेत् । 
गुरोः शान्तस्य दान्तस्य तस्य पुण्यफलं शृणु ॥ २०६ ॥ विमानानां सहस्रेण सर्वकामयुतेन च । 
कल्पकोट्ययुतं सायं भोगान् भुङ्क्ते शिवे पुरे ॥ २०७॥ छागं मेषं मयूरं च कुक्कुटं शारिकां शुकम् । वालक्रीडनकानेतानित्याद्यानपरानपि ॥ २०८ ॥ . 
निवेदयित्वा स्कन्दाय तत्सायुज्यमवाप्नुयात् । 
भुक्त्वा तु विपुलान् भोगांस्तदन्ते स्याद्विजोत्तमः ॥ २०९ ॥ मुसलोलूखलाद्यानि गृहोपकरणानि च । 
दद्याच्छिवगृहस्थेभ्यस्तस्य पुण्यफलं शृणु ॥ २१० ॥ प्रत्येकं कल्पमेकैकं गृहोपकरणैर्नरः । 
अन्ते दिवि वसेद्भोगैस्तदन्ते च गृही भवेत् ॥ २११ ॥ खर्जूरतालपत्रैर्वा चर्मणा वा सुकल्पितम् । 
दत्वा कोट्यासनं वृत्तं शिवलोकमवाप्नुयात् ॥ २१२ ॥ 
 
३६० 
शैव-उपनिषदः 
प्रातर्नीहारवेलायां हेमन्ते शिवयोगिनाम् । 
कृत्वा प्रतापनायाग्निं शिवलोके महीयते ॥ २१३ ॥ सूर्यायुतप्रभादीप्तैर्विमानैः सार्वकामिकैः । 
कल्पकोटिशतं भोगान् भुक्त्वा स तु महीपतिः ॥ २१४ ॥ यः प्रान्तरं विदेशं वा गच्छन्तं शिवयोगिनम् । भोजयीत यथाशक्त्या शिवलोके महीयते ॥ २१५ ॥ यश्छत्रं धारयेद्ग्रीष्मे गच्छते शिवयोगिने । 
स मृतः पृथिवीं कृत्स्नामेकच्छत्रामवाप्नुयात् ॥ २१६ ॥ यः समुद्धरते मार्गे मात्रोपकरणासनम् । 
शिवयोगप्रवृत्तस्य तस्य पुण्यफलं शृणु ॥ २१७ ॥ कल्पायुतं नरः सायं भुक्त्वा भोगाञ्छिवे पुरे । तदन्ते प्राप्नुयाद्राज्यं सर्वैश्वर्यसमन्वितम् ॥ २९८ ॥ अभ्यङ्गोद्वर्तनं स्नानमार्तस्य शिवयोगिनः । 
कृत्वाऽऽमोति महाभोगान् कल्पाञ्छिवपुरे नरः ॥ २१९ ॥ 
अपनीय समुच्छिष्टं भक्तितः शिवयोगिनाम् । दशधेनुप्रदानस्य फलमाप्नोति मानवः ॥ २२० ॥ पञ्चगव्यसमं ज्ञेयमुच्छिष्टं शिवयोगिनाम् । 
तद्भुक्त्वा लभते शुद्धिं महतः पातकादपि ॥ २२९ ॥ नारी च भुक्त्वा सत्पुत्रं कुलाधारं गुणान्वितम् । राज्ययोग्यं धनाढ्यं च प्राप्नुयाद्धर्मतत्परम् ॥ २२२ ॥ यश्च यां शिवयज्ञाय गृहस्थः परिकल्पयेत् । शिवभक्तोऽस्य महतः परमं फलमाप्नुयात् ॥ २२३ ॥ शिवोमां च प्रयत्नेन भक्त्याब्दं योऽनुपालयेत् । गवां लक्षप्रदानस्य संपूर्ण फलमाप्नुयात् ॥ २२४ ॥ 
 
U 46 
शिवोपनिषत् 
प्रातः प्रदद्यात् सघृतं सुकृतं वालपिण्डकम् । 
दूर्वा च बालवत्सानां तस्य पुण्यफलं शृणु ॥ २२५ ॥ यावत्तद्बालवत्सानां पानाहारं प्रकल्पयेत् । 
तावदष्टायुतान् पूर्वैर्भोगान् भुङ्क्ते शिवे पुरे ॥ २२६ ॥ विधवानाथवृद्धानां प्रदद्याद्यः प्रजीवनम् । आभूतसंप्लवं यावच्छिवलोके महीयते ॥ २२७ ॥ दद्याद्यः सर्वजन्तूनामाहारमनुयत्नतः । 
त्रिः पृथ्वीं रत्नसंपूर्णा यद्दत्वा तत्फलं लभेत् ॥ २२८ ॥ नियमत्रतदानानि यानि सिद्धानि लोकतः । 
तानि तेनैव विधिना शिवमन्त्रेण कल्पयेत् ॥ २२९ ॥ निवेदयीत रुद्राय रुद्राण्याः षण्मुखस्य च । प्राप्नुयाद्विपुलान् भोगान् दिव्याञ्छिवपुरे नरः || २३० ॥ पुनर्यः कर्तरीं दद्यात् केशक्लेशापनुत्तये । 
सर्वक्लेशविनिर्मुक्तः शिवलोके सुखी भवेत् ॥ २३१ ॥ नासिकाशोधनं दद्यात् सन्दंशं शिवयोगिने । 
वर्षकोटिं महाभोगैः शिवलोके महीयते ॥ २३२ ॥ 
नखच्छेदनकं दत्वा सुकृतं शिवयोगिने । 
वर्षलक्षं महाभोगैः शिवलोके महीयते ॥ २३३ ॥ दत्वाञ्जनशलाकां वा लोहाद्यां शिवयोगिने । 
भोगाञ्छिवपुरे प्राप्य ज्ञानचक्षुरवाप्नुयात् ॥ २३४ ॥ कर्णशोधनकं दत्वा लोहाद्यं शिवयोगिने । वर्षकोटिं महाभोगैः शिवलोके महीयते ॥ २३५ ॥ दद्याद्यः शिवभक्ताय सूचीं कौपीनशोधनीम् । वर्षलक्षं स लक्षार्धं शिवलोके महीयते ॥ २३६ ॥ 
३६१ 
 
३६२ 
शैव-उपनिषदः 
निवेद्य शिवयोगिभ्यः सूचिकं सूत्रसंयुतम् । वर्षलक्षं महाभोगैः क्रीडते स शिवे पुरे ॥ २३७ ॥ दद्याद्यः शिवयोगिभ्यः सुकृतां पत्रवेधनीम् । वर्षलक्षं महाभोगैः शिवलोके महीयते ॥ २३८ ॥ दद्याद्यः पुस्तकादीनां सर्वकार्यार्थकर्तृकाम् । पञ्चलक्षं महाभोगैर्मोदते स शिवे पुरे ॥ २३९ ॥ शमीन्धनतृणादीनां दद्यात्तच्छेदनं च यः । क्रीडते स शिवे लोके वर्षलक्षचतुष्टयम् ॥ २४० ॥ शिवाश्रमोपभोगाय लोहोपकरणं महत् । 
यः प्रदद्यात् कुठाराद्यं तस्य पुण्यफलं शृणु ॥ २४१ ॥ यावत्तत्पलसंख्यानं लोहोपकरणे भवेत् । 
तावन्ति वर्षलक्षाणि शिवलोके महीयते ॥ २४२ ॥ शिवायतन वित्तानां रक्षार्थं यः प्रयच्छति । 
धनुः खड्गायुधादीनि तस्य पुण्यफलं शृणु ॥ २४३ ॥ एकैकस्मिन् परिज्ञेयमायुधे चापि वै फलम् । वर्षकोट्यष्टकं भोगैः शिवलोके महीयते ॥ २४४ ॥ यः स्वात्मभोगभृत्यर्थं कुसुमानि निवेदयेत् । शिवाय गुरवे वापि तस्य पुण्यफलं शृणु ॥ २४५ ॥ यावदन्योन्यसंबन्धास्तस्यांशाः परिकीर्तिताः । वर्षलक्षं स तावच्च शिवलोके प्रमोदते ॥ २४६ ॥ नष्टापहृतमन्विष्य पुनर्वित्तं निवेदयेत् । 
शिवात्मकं शिवायैव तस्य पुण्यफलं शृणु ॥ २४७ ॥ यावच्छ्विाय तद्वित्तं प्रानिवेद्य फलं स्मृतम् । 
नष्टमानीय तद्भूयः पुण्यं शतगुणं लभेत् ॥ २४८ ॥ 
CC.0- Jangamwadi Math Collection. Digitized by eGarfgotri 
शिवोपनिषत् 
देवद्रव्यं हृतं नष्टमन्वेप्यमपि यत्नतः । 
न प्राप्नोति तदा तस्य प्राप्नुयाद्विगुणं फलम् ॥ २४९ ॥ ताम्रकुम्भकटाहाद्यं यः शिवाय निवेदयेत् । 
शिवात्मकं शिवायैव तस्य पुण्यफलं शृणु ॥ २५० ॥ यावच्छिवाय तद्वित्तं प्रानिवेद्य फलं स्मृतम् । 
नष्टमानीय तद्भूयः पुण्यं शतगुणं लभेत् ॥ २५१ ॥ स्नानसत्रोपभोगाय तस्य पुण्यफलं शृणु । यावत्तत्पलसंख्यानं ताम्रोपकरणे स्थितम् ॥ २५२ ॥ पले पले वर्षकोटिं मोदते स शिवे पुरे । 
यः पत्रपुष्पवस्तूनां दद्यादाधारभाजनम् || २५३ ॥ तद्वस्तुदातुर्यत्पुण्यं तत्पुण्यं सकलं भवेत् । 
दत्वोपकरणं किञ्चिदपि यो वित्तमर्थिनाम् ॥ २५४ ॥ यद्वस्तु कुरुते तेन तत्प्रदानफलं लभेत् । 
यः शौचपीतवस्त्राणि क्षाराद्यैः शिवयोगिनाम् ॥ २५५ ॥ स पापमलनिर्मुक्तः शिवलोकमवाप्नुयात् । 
यः पुष्पपट्टसंयुक्तं पटगर्भं च कम्बलम् ॥ २५६ ॥ प्रदद्याच्छिवयोगिभ्यस्तस्य पुण्यफलं शृणु । 
तेषां च वस्त्रतन्तूनां यावत्संख्या विधीयते ॥ २५७ ॥ तावद्वर्षसहस्राणि भोगान् भुङ्क्ते शिवे पुरे । 
श्लक्ष्णवस्त्राणि शुक्लानि दद्याद्यः शिवयोगिने ॥ २५८ ॥ चित्रवस्त्राणि तद्भक्त्या तस्य पुण्यफलं शृणु । यावत्तत्सूक्ष्मवस्त्राणां तन्तुसङ्ख्या विधीयते ॥ २५९ ॥ तावद्युगानि संभोगैः शिवलोके महीयते । 
! शङ्खपात्रं तु विस्तीर्ण भाण्डं वापि सुशोभनम् ॥ २६० ॥ 
३६३ 
 
३६४ 
शैव-उपनिषदः 
प्रदद्याच्छिवयोगिभ्यस्तस्य पुण्यफलं शृणु । दिव्यं विमानमारूढः सर्वकामसमन्वितम् ॥ २६१ ॥ कल्पकोट्ययुतं साग्रं शिवलोके महीयते । 
शुक्त्यादीनि च पात्राणि शोभनान्यमलानि च ॥ २६२ ॥ निवेद्य शिवयोगिभ्यः शङ्खार्धेन फलं लभेत् । 
स्फाटिकानां च पात्राणां शङ्खतुल्यफलं स्मृतम् ॥ २६३ ॥ शैलजानां तदर्धेन पात्राणां च तदर्धकम् । 
तालखर्जूरपात्राणां वंशजानां निवेदने ॥ २६४ ॥ 
अन्येषामेवमादीनां पुण्यं वार्यार्धसंमितम् । 
वंशजार्धसमं पुण्यं फलपात्रनिवेदने ॥ २६५ ॥ नानापर्णपुटानां च साराणां वा फलार्धकम् । यस्ताम्रकांस्यपात्राणि शोभनान्यमलानि च ॥ २६६ ॥ स्नानभोजनपानार्थं दद्याद्यः शिवयोगिने । 
ताम्रां कांसीं त्रिलोहीं वा यः प्रदद्यात् त्रिपादिकाम् ॥ २६७ ॥ भोजने भोजनाधारां गुरवे तत्फलं शृणु । 
यावत्तत्पलसंख्यानं त्रिपाद्या भोजनेषु च ॥ २६८ ॥ 
तावद्युगसहस्राणि भोगान् भुङ्क्ते शिवे पुरे । 
लोहं त्रिपादिकं दत्वा सत्कृत्वा शिवयोगिने ॥ २६९ ॥ दशकल्पान् महाभोगैर्नरः शिवपुरे वसेत् । 
यः प्रदद्यात् त्रिविष्टम्भं भिक्षापात्रसमाश्रयम् || २७० ॥ वंशजं दारुजं वापि तस्य पुण्यफलं शृणु । दिव्यस्त्रीभोगसंपन्नो विमाने महति स्थितः || २७१ ॥ चतुर्युगसहस्रं तु भोगान् भुङ्क्ते शिवे पुरे । भिक्षापात्रमुखाच्छादं वस्त्रपर्णादिकल्पितम् ॥ २७२ ॥ 
 
शिवोपनिषत् 
दत्वा शिवपुरे भोगान् कल्पमेकं बसेन्नरः । 
संश्रयं यः प्रदद्याच्च भिक्षापात्रे कमण्डलौ ॥ २७३ ॥ कल्पितं वस्त्रसूत्राद्यैस्तस्य पुण्यफलं शृणु । 
तद्वस्त्रपूततन्तूनां संख्या यावद्विधीयते ॥ २७४ ॥ तावद्वर्षसहस्राणि रुद्रलोके महीयते । 
सूत्रवल्कलवालैर्वा शिक्यभाण्डसमाश्रयम् ॥ २७५ ॥ यः कृत्वा दामनीयोक्त्रं प्रग्रहं रज्जुमेव वा । एवमादीनि चान्यानि वस्तूनि विनिवेदयेत् ॥ २७६ ॥ शिवगोष्ठोपयोगार्थं तस्य पुण्यफलं शृणु । यावत्तद्रज्जुसंख्यानं प्रदद्याच्छिवगोकुले || २७७ ॥ तावच्चतुर्युगं देही शिवलोके महीयते । 
यथा यथा प्रियं वस्त्रं शोभनं च यथा यथा ॥ २७८ ॥ तथा तथा महत्पुण्यं तद्दानादुत्तरोत्तरम् । 
यः पन्थानं दिशेत् पृष्टं प्रणष्टं च गवादिकम् ॥ २७९ ॥ स गोदानसमं पुण्यं प्रज्ञासौख्यं च विन्दति । कृत्वोपकारमार्तानां स्वर्ग याति न संशयः ॥ २८० ॥ अपि कण्टकमुद्धृत्य किमुतान्यं महागुणम् । अन्नपानौषधीनां च यः प्रदातारमुद्दिशेत् ॥ २८१ ॥ आर्तानां तस्य विज्ञेयं दातुस्तत्सदृशं फलम् । शिवाय तस्य संरुद्धं कर्म तिष्ठति यद्विना ॥ २८२ ॥ तदल्पमपि यज्ञाङ्गं दत्वा यज्ञफलं लभेत् । 
अपि काशकुशं सूत्रं गोमयं समिदिन्धनम् ॥ २८३ ॥ 
३६९ 
 
३६६ 
शैव-उपनिषदः 
शिवयज्ञोपयोगार्थं प्रवक्ष्यामि समासतः । सर्वेषां शिवभक्तानां दद्याद्यत्किञ्चिदादरात् । 
दत्वा यज्ञफलं विद्यात् किमु तद्वस्तुदानतः ॥ २८४ ॥ 
इति शिवोपनिषदि फलोपकरणप्रदानाध्यायः षष्टः 
सप्तमोऽध्यायः 
अथ स्वर्गापवर्गार्थे प्रवक्ष्यामि समासतः । सर्वेषां शिवभक्तानां शिवाचारमनुत्तमम् ॥ १ ॥ शिवः शिवाय भूतानां यस्माद्दानं प्रयच्छति । गुरुमूर्तिः स्थितस्तस्मात् पूजयेत् सततं गुरुम् ॥ २ ॥ नालक्षणे यथा लिने सान्निध्यं कल्पयेच्छिवः । अल्पागमे गुरौ तद्वत्सान्निध्यं न प्रकल्पयेत् ॥ ३ ॥ शिवज्ञानार्थतत्त्वज्ञं प्रसन्नमनसं गुरुम् । 
शिवः शिवं समास्थाय ज्ञानं वक्ति न हीतरः ॥ ४ ॥ गुरुं च शिववद्भक्त्या नमस्कारेण पूजयेत् । कृताञ्जलिस्त्रिसन्ध्यं च भूमिविन्यस्तमस्तकः ॥ ५ ॥ न विविक्तमनाचान्तं चङ्क्रमन्तं तथाऽऽकुलम् । समाधिस्थं व्रजन्तं च नमस्कुर्याद्गुरुं बुधः || ६ || व्याख्याने तत्समाप्तौ च संप्रश्ने स्नानभोजने । 
भुक्त्वा च शयने स्वप्ने नमस्कुर्यात् सदा गुरुम् ॥ ७ ॥ 
 
शिवोपनिषत् 
ग्रामान्तरमभिप्रेप्सुर्गुरोः कुर्यात् प्रदक्षिणम् । सार्वाङ्गिकप्रणामं च पुनः कुर्यात् तदागतः ॥ ८ ॥ 
पर्वोत्सवेषु सर्वेषु दद्याद्गन्धपवित्रकम् । 
शिवज्ञानस्य चारम्भे प्रवासगमनागतौ ॥ ९ ॥ शिवधर्मत्रतारम्भे तत्समाप्तौ च कल्पयेत् । 
प्रसादनाय कुपितो विजित्य च रिपुं तथा ॥ १० ॥ पुण्याहे ग्रहशान्तौ च दीक्षायां च सदक्षिणम् । आवार्य पदसंप्राप्तौ पवित्रे चोपविग्रहे ॥ ११ ॥ उपानच्छत्रशयनं वस्त्रमासनभूषणम् । 
पात्रदण्डाक्षसूत्रं वा गुरुसक्तं न धारयेत् ॥ १२ ॥ हास्यनिष्ठीवनास्फोटमुच्चभाष्यविजृम्भणम् । पादप्रसारणं गीतं न कुर्याद्गुरुसन्निधौ ॥ १३ ॥ हीनान्नपानवस्त्रः स्यान्नीच शय्यासनो गुरोः । न यथेष्टश्च संतिष्ठेत् कलहं च विवर्जयेत् ॥ १४ ॥ प्रतिवातेऽनुवाते वा न तिष्ठेद्गुरुणा सह । असंश्रये च सततं न किञ्चित् कीर्तयेद्गुरोः ॥ १५ ॥ अन्यासक्तो न भुञ्जानो न तिष्ठन्नपराङ्मुखः । न शयानो न चासीनः संभाष्येद्गुरुणा सह ॥ १६ ॥ दृष्द्दैव गुरुमायान्तमुत्तिष्ठेद्दूरतस्त्वरम् । 
अनुज्ञातश्च गुरुणा संविशेच्चानुपृष्ठतः ॥ १७ ॥ न कण्ठं प्रावृतं कुर्यान्न च तत्रावसक्तिकाम् । न पादधावनस्नानं यत्र पश्येद्गुरुः स्थितः ॥ १८ ॥ न दन्तधावनाभ्यङ्गमायामोद्वर्तनक्रियाः । उत्सर्गपरिधानं च गुरोः कुर्वीत पश्यतः ॥ १९ ॥ 
३६७ 
 
३६८ 
शैव-उपनिषदः 
गुरुर्यदर्पयेत् किञ्चिद्गृहासन्नं तदञ्जलौ । 
पात्रे वा पुरतः शिष्यस्तद्वक्त्रमभिवीक्षयन् ॥ २० ॥ यदर्पयेद्गुरुः किञ्चित्तन्नम्रः पुरतः स्थितः । 
पाणिद्वयेन गृह्णीयात् स्थापयेत्तच्च सुस्थितम् ॥ २१ ॥ न गुरोः कीर्तयेन्नाम परोक्षमपि केवलम् । समानसंज्ञमन्यं वा नाह्वयीत तदाख्यया ॥ २२ ॥ स्वगुरुस्तद्गुरुश्चैव यदि स्यातां समं क्वचित् । गुरोर्गुरुस्तयोः पूज्यः स्वगुरुश्च तदाज्ञया ॥ २३ ॥ अनिवेद्य न भुञ्जीत भुक्त्वा चास्य निवेदयेत् | नाविज्ञाप्य गुरुं गच्छेद्बहिः कार्येण केनचित् ॥ २४ ॥ गुर्वाज्ञया कर्म कृत्वा तत्समाप्तौ निवेदयेत् । 
कृत्वा च नैत्यकं सर्वमघीयीताज्ञया गुरोः ॥ २५ ॥ मृद्भस्मगोमयजलं पत्रपुष्पेन्धनं समित् । 
पर्याप्तमष्टकं ह्येतद्गुर्वर्थे तु समाहरेत् ॥ २६ ॥ भैषज्याहारपात्राणि वस्त्रशय्यासनं गुरोः । 
आनयेत् सर्वयत्नेन प्रार्थयित्वा धनेश्वरान् ॥ २७ ॥ गुरोर्न खण्डयेदाज्ञामपि प्राणान् परित्यजेत् । कृत्वाज्ञां प्राप्नुयान्मुक्तिं लङ्घयन्नरकं व्रजेत् ॥ २८ ॥ पर्यटेत् पृथिवीं कृत्स्नां सशैलवनकाननाम् । गुरुभैषज्यसिद्ध्यर्थमपि गच्छेद्रसातलम् ॥ २९ ॥ यदादिशेद्गुरुः किञ्चित्तत् कुर्यादविचारतः । अमीमांस्या हि गुरवः सर्वकार्येषु सर्वथा ॥ ३० ॥ नोत्थापयेत् सुखासीनं शयानं न प्रवोधयेत् । 
आसीनो गुरुमासीनमभिगच्छेत् प्रतिष्ठितम् ॥ ३१ ॥ 
U 47 
शिवोपनिषत् 
पथि प्रयान्तं यान्तं च यत्नाद्विश्रामयेद्गुरुम् । 
क्षुत्पिपासातुरं स्नातं ज्ञात्वा शक्तं च भोजयेत् ॥ ३२ ॥ 
अभ्यङ्गोद्वर्तनं स्नानं भोजनष्ठीवमार्जनम् । 
गात्रसंवाहनं रात्रौ पादाभ्यङ्गं च यत्नतः ॥ ३३ ॥ प्रातः प्रसाधनं दत्वा कार्य संमार्जनाञ्जनम् । नानापुष्पप्रकरणं श्रीमद्वयाख्यानमण्डपे || ३४ ॥ स्थाप्यासनं गुरोः पूज्यं शिवज्ञानस्य पुस्तकम् । तत्र तिष्ठेत् प्रतीक्षंस्तद्गुरोरागमनं क्रमात् ॥ ३५ ॥ गुरोर्निन्दापवादं च श्रुत्वा कर्णौ पिधापयेत् । अन्यत्र चैव सर्पेत्तु निगृह्णीयादुपायतः || ३६ || न गुरोरप्रियं कुर्यात् पीडितस्तारितोऽपि वा । नोच्चारयेच्च तद्वाक्यमुच्चार्य नरकं व्रजेत् ॥ ३७ ॥ गुरुरेव पिता माता गुरुरेव परः शिवः । यस्यैव निश्चितो भावस्तस्य मुक्तिर्न दूरतः ॥ ३८ ॥ आहाराचारधर्माणां यत् कुर्याद्गुरुरीश्वरः । 
तथैव चानुकुर्वीत नानुयुञ्जीत कारणम् ॥ ३९ ॥ यज्ञस्तपांसि नियमात्तानि वै विविधानि च । गुरुवाक्ये तु सर्वाणि संपद्यन्ते न संशयः ॥ ४० ॥ अज्ञानपङ्कनिर्मग्नं यः समुद्धरते जनम् । शिवज्ञानात्महस्तेन कस्तं न प्रतिपूजयेत् ॥ ४१ ॥ इति यः पूजयेन्नित्यं गुरुमूर्तिस्थमीश्वरम् । सर्वपापविनिर्मुक्तः प्राप्नोति परमं पदम् ॥ ४२ ॥ स्नात्वाम्भसा भस्मना वा शुक्लवस्त्रोपवीतवान् । दूर्वा गर्भस्थितं पुष्पं गुरुः शिरसि धारयेत् ॥ ४३ ॥ 
 
३६९ 
३७० 
शैव-उपनिषद: 
रोचनालभनं कुर्याद्भूययेदात्मनस्तनुम् । अङ्गुलीयाक्षसूत्रं च कर्णमात्रे च धारयेत् ॥ ४४ ॥ गुरुरेवंविधः श्रीमान्नित्यं तिष्ठेत् समाहितः । यस्माद्ज्ञानोपदेशार्थं गुरुरास्ते सदाशिवः || ४५ ॥ धारयेत् पादुके नित्यं मृदुवर्मप्रकल्पिते । 
प्रगृह्य दण्डं छतं वा पर्यटेदाश्रमाद्वहिः || ४६ ॥ न भूमौ विन्यसेत् पादमन्तर्धानं विना गुरुः । कुशपादकमाक्रम्य तर्पणार्थ प्रकल्पयेत् ॥ ४७ ॥ पादस्थानानि पत्राद्यैः कृत्वा देवगृहं विशेत् । पात्रास्तरितपादश्च नित्यं भुञ्जीत वाग्यतः ॥ ४८ ॥ न पादौ धावयेत् कांस्ये लोहे वा परिकल्पिते । शौचयेत्तृणगर्भायां द्वितीयायां तथाचमेत् ॥ ४९ ॥ न रक्तमुल्वणं वस्त्रं धारयेत् कुसुमानि च । न बहिर्गन्धमाल्यानि वासांसि मलिनानि च ॥ ५० ॥ केशास्थीनि कपालानि कार्पासास्थितुषाणि च । अमेध्याङ्गारभस्मानि नाधितिष्ठेद्रजांसि च ॥ ५१ ॥ न च लोष्टं विमृद्गीयान्न च छिन्द्यान्नखैस्तृणम् | न पत्रपुष्पमूल्यानि वंशमङ्गलकाष्ठिकाम् || ५२ ॥ एवमादीनि चान्यानि पाणिभ्यां न च मर्दयेत् । न दन्तखादनं कुर्याद्रोमाण्युत्पाटयेन्न च ॥ ५३ ॥ न पद्भ्यामुल्लिखेद्भूमिं लोष्टकाष्ठैः करेण वा । न नखांश्च नखैर्विध्यान्न कण्डूयेन्नखैस्तनुम् ॥ ५४ ॥ मुहुर्मुहुः शिरः श्मश्रु न स्पृशेत् करजैर्बुधः । 
न लिक्षाकर्षणं कुर्यादात्मनो वा परस्य वा ॥ ५५ ॥ 
 
शिवोपनिषत् 
सौवर्णरौप्यताम्रैश्च शृङ्गदन्तशलाकया । 
देहकण्डूयनं कार्यं वंशकाष्ठीकवीरणैः ॥ ५६ ॥ न विचित्तं प्रकुर्वीत दिशश्चैवावलोकयन् । 
न शोकार्तश्च संतिष्ठेत् धृत्वा पाणौ कपोलकम् ॥ ५७ ॥ न पाणिपादवाक्चक्षुः श्रोत्रशिन गुदोदरैः । चापलानि न कुर्वीत स सर्वार्थमवाप्नुयात् ॥ ५८ ॥ न कुर्यात् केनचिद्वैरमधुवे जीविते सति । लोककौतूहलं पापं सन्ध्यां च परिवर्जयेत् ॥ ५९ ॥ न कुद्वारेण वेश्मानि नगरं ग्राममाविशेत् । न दिवा प्रावृतशिरा रात्रौ प्रावृत्य पर्यटेत् ॥ ६० ॥ नातिभ्रमणशीलः स्यान्न विशेच्च गृहाद्गृहम् । न चाज्ञानमधीयीत शिवज्ञानं समभ्यसेत् ॥ ६१ ॥ शिवज्ञानं परं ब्रह्म तदारभ्य न संत्यजेत् । 
ब्रह्मासाध्य च यो गच्छेद्ब्रह्महा स प्रकीर्तितः ॥ ६२ ॥ कृताञ्जलिः स्थितः शिष्यो लघुवस्त्रमुदङ्मुखः । शिवमन्त्रं समुच्चार्य प्राङ्मुखोऽध्यापयेद्गुरुः ॥ ६३ ॥ नागदन्तादिसंभूतं चतुरश्रं सुशोभनम् । हेमरत्नचितं वापि गुरोरासनमुत्तमम् ॥ ६४ ॥ न शुश्रूषार्थकामाश्च न च धर्मः प्रदृश्यते । न भक्तिर्न यशः क्रौर्य न तमध्यापयेद्गुरुः ॥ ६५ ॥ देवाभिगुरुगोष्ठीषु व्याख्याध्ययनसंसदि । 
प्रश्न वादेऽनृतेऽशौचे दक्षिणं बाहुमुद्धरेत् ॥ ६६ ॥ वशे सततनम्रः स्यात् संहृत्याङ्गानि कूर्मवत् । तत्संमुखं च निर्गच्छेन्नमस्कारपुरस्सरः ॥ ६७ ॥ 
३७१ 
 
३७२ 
शैव-उपनिषदः 
देवाग्निगुरुविप्राणां न व्रजेदन्तरेण तु । 
नार्पयेन्न च गृह्णीयात् किञ्चिद्वस्तु तदन्तरा ॥ ६८ ॥ न मुखेन धमेदग्निं नाधः कुर्यान्न लङ्घयेत् । 
न क्षिपेदशुचिं वह्नौ न च पादौ प्रतापयेत् ॥ ६९ ॥ तृणकाष्ठादिगहने जन्तुभिश्च समाकुले | 
स्थाने न दीपयेदग्निं दीप्तं चापि ततः क्षिपेत् ॥ ७० ॥ 
अग्निं युगपदानीय धारयेत प्रयत्नतः । 
ज्वलन्तं न प्रदीपं च स्वयं निर्वापयेद्बुधः ॥ ७१ ॥ शिवव्रतधरं दृष्ट्वा समुत्थाय सदा द्रुतम् । 
शिवोऽयमिति संकल्प्य हर्षितः प्रणमेत्ततः ॥ ७२ ॥ भोगान् ददाति विपुलान् लिङ्गे संपूजितः शिवः । अग्नौ च विविधां सिद्धिं गुरौ मुक्तिं प्रयच्छति ॥ ७३ ॥ मोक्षार्थं पूजयेत्तस्माद्गुरुमूर्तिस्थमीश्वरम् । 
गुरुभक्त्या लभेद्ज्ञानं ज्ञानान्मुक्तिमवाप्नुयात् ॥ ७४ ॥ 
सर्वपर्वसु यत्नेन ह्येषु संपूजयेच्छिवम् । 
कुर्यादायतने शोभां गुरुस्थानेषु सर्वतः ॥ ७५ ॥ 
नरद्वयोच्छ्रिते पीठे सर्वशोभासमन्विते । 
संस्थाप्य मणिजं लिङ्गं स्थाने कुर्याज्जगद्धितम् ॥ ७६ ॥ 
अन्नपानविशेषैश्च नैवेद्यमुपकल्पयेत् । 
भोजयेद्भूतिनश्चात्र स्वगुरुं च विशेषतः ॥ ७७ ॥ पूजयेच्च शिवज्ञानं वाचयीत च पर्वसु । 
दर्शयेच्छिवभक्तेभ्यः सत्पूजां परिकल्पिताम् ॥ ७८ ॥ प्रियं ब्रूयात् सदा तेभ्यः प्रदेयं चापि शक्तितः । एवं कृते विशेषेण प्रसीदति महेश्वरः ॥ ७९ ॥ 
 
शिवोपनिषत् 
छिन्नं भिन्नं मृतं नष्टं वर्धते नास्ति केवलम् | 
इत्याद्यान्न वदेच्छब्दान् साक्षाद्ब्रूयात्तु मङ्गलम् ॥ ८० ॥ 
अधेनुं धेनुमित्येव ब्रूयाद्भद्रमभद्रकम् । 
कपालं च भगालं स्यात्परमं मङ्गलं वदेत् ॥ ८१ ॥ 
ऐन्द्रं धनुर्मणिधनुर्दाहकाष्ठादि चन्दनम् । 
स्वर्यातं च मृतं ब्रूयाच्छिवीभूतं च योगिनम् ॥ ८२ ॥ 
द्विधाभूतं वदेच्छिन्नं भिन्नं च बहुधा स्थितम् । नष्टमन्वेषणीयं च रिक्तं पूर्णाभिवर्धितम् ॥ ८३ ॥ नास्तीति शोभनं सर्वमाद्यमङ्गाभिवर्धनम् । 
सिद्धिमद्ब्रूहि गच्छन्तं सुप्तं ब्रूयात् प्रवर्धितम् ॥ ८४ ॥ न म्लेच्छमूर्खपतितैः क्रूरैः संतापवेदिभिः । दुर्जनैरवलितैश्च क्षुद्रैः सह न संवदेत् ॥ ८५ ॥ नाधार्मिकनृपाक्रान्ते न दंशमशकावृते । 
नातिशीतजलाकीर्णे देशे रोगप्रदे वसेत् ॥ ८६ ॥ नासनं शयनं पानं नमस्काराभिवादनम् । सोपानत्कः प्रकुर्वीत शिवपुस्तकवाचनम् ॥ ८७ ॥ आचार्य दैवतं तीर्थमुद्भूतोदं मृदं दधि । वटमश्वत्थकपिलां दीक्षितोदधिसङ्गमम् ॥ ८८ ॥ यानि चैषां प्रकाराणि मङ्गलानीह कानिचित् । शिवायेति नमस्कृत्वा प्रोक्तमेतत्प्रदक्षिणम् ॥ ८९ ॥ उपानच्छस्त्रवस्त्राणि पवित्रं करकं स्रजम् । 
आसनं शयनं पानं धृतमन्यैर्न धारयेत् ॥ ९० ॥ पालाशमासनं शय्यां पादुके दन्तधावनम् । 
वर्जयेच्चापि निर्यासं रक्तं न तु समुद्भवम् ॥ ९१ ॥ 
 
३७३ 
३७४ 
शैव-उपनिषदः 
सन्ध्यामुपास्य कुर्वीत नित्यं देहप्रसाधनम् । स्पृशेद्वन्देच्च कपिलां प्रदद्याच्च गवां हितम् ॥ ९२ ॥ यः प्रदद्याद्द्भवां सम्यक् फलानि च विशेषतः । क्षेत्र मुद्दामयेच्चापि तस्य पुण्यफलं शृणु ॥ ९३ ॥ यावत्तत्पत्रकुसुमकन्दमूलफलानि च । तावद्वर्षसहस्राणि शिवलोके महीयते ॥ ९४ ॥ कृशरोगार्तवृद्धानां त्यक्तानां निर्जने वने । क्षुत्पिपासातुराणां च गवां विह्वलचेतसाम् ॥ ९५ ॥ नीत्वा यस्तृणतोयानि वने यत्नात् प्रयच्छति । करोति च परित्राणं तस्य पुण्यफलं शृणु ॥ ९६ ॥ कुलैकविंशकोपेतः पत्नीपुत्त्रादिसंयुतः । 
मित्रभृत्यैरुपेतश्च श्रीमच्छिवपुरं व्रजेत् ॥ ९७ ॥ तत्र भुक्त्वा महाभोगान् विमानैः सार्वकामिकैः । स महाप्रलयं यावत्तदन्ते मुक्तिमाप्नुयात् ॥ ९८ ॥ गोब्राह्मणपरित्राणं सकृत्कृत्वा प्रयत्नतः । मुच्यते पञ्चभिर्घोरैर्महद्भिः पातकैर्द्रुतम् ॥ ९९ ॥ अहिंसा सत्यमस्तेयं ब्रह्मचर्यमकल्कता । 
अक्रोधो गुरुशुश्रूषा 
शौंचं सन्तोषमार्जवम् ॥ १०० ॥ 
अहिंसाद्या यमाः पञ्च यतीनां परिकीर्तिताः । 
अक्रोधाद्याश्च नियमाः सिद्धिवृद्धिकराः स्मृताः ॥ १०१ ॥ 
दशलाक्षणिको धर्मः शिवाचारः प्रकीर्तितः । 
योगीन्द्राणां विशेषेण शिवयोगप्रसिद्धये ॥ १०२ ॥ न विन्दति नरो योगं पुत्रदारादिसङ्गतः । 
निबद्धः स्नेहपाशेन मोहस्तम्भबलीयसा ॥ १०३ ॥ 
 
शिवोपनिषत् 
मोहात् कुटुम्बसंसक्तस्तृष्णया शृङ्खलीकृतः । बालैर्बद्धस्तु लोकोऽयं मुसलेनाभिहन्यते ॥ १०४ ॥ इमे बालाः कथं त्याज्या जीविष्यन्ति मया विना । मोहाद्धि चिन्तयत्येवं परमार्थौ न पश्यति ॥ संपर्कादुदरे न्यस्तः शुक्रविन्दुरचेतनः । 
१०५ ॥ 
स पिला केन यत्नेन गर्भस्थः परिपालितः ॥ १०६ ॥ कर्कशाः कठिना भक्षा जीर्यन्ते यत्र भक्षिताः । तस्मिन्नेवोदरे शुक्रं किं न जीर्यति भक्ष्यवत् ॥ १०७ ॥ येनैतद्योजितं गर्भे येन चैव विवर्द्धितम् । 
तेनैव निर्गतं भूयः कर्मणा स्वेन पाल्यते ॥ १०८ ॥ न कश्चित् कस्यचित् पुत्रः पिता माता न कस्यचित् । यत्स्वयं प्राक्तनं कर्म पिता मातेति तत्स्मृतम् ॥१०९ ॥ येन यत्र कृतं कर्म स तत्रैव प्रजायते । 
पितरौ चास्य दासत्वं कुरुतस्तत्प्रचोदितौ ॥ ११० ॥ न कश्चित् कस्यचिच्छक्तः कर्तुं दुःखं सुखानि च । करोति प्राक्तनं कर्म मोहाल्लोकस्य केवलम् ॥ १११ ॥ कर्मदायादसंबन्धादुपकारः परस्परम् । 
दृश्यते नापकारश्च मोहेनात्मनि मन्यते ॥ ११२ ॥ ईश्वराधिष्ठितं कर्म फलतीह शुभाशुभम् । ग्रामस्वामिप्रसादेन सुकृतं कर्षणं यथा ॥ ११३ ॥ द्वयं देवत्वमोक्षाय ममेति न ममेति च । ममेति वध्यते जन्तुर्न ममेति विमुच्यते ॥ ११४ ॥ द्वयक्षरं च भवेन्मृत्युरत्रयक्षरं ब्रह्म शाश्वतम् । ममेति द्वयक्षरं मृत्युस्त्रचक्षरं न ममेति च ॥ ११५ ॥ 
 
३७५ 
३७६ 
शैव-उपनिषदः 
तस्मादात्मन्यहङ्कारमुत्सृज्य प्रविचारतः । 
विधूयाशेषसङ्गांश्च मोक्षोपायं विचिन्तयेत् ॥ ११६ ॥ ज्ञानाद्योगपरिक्लेशं कुप्रावरणभोजनम् । 
कुचर्या कुनिवासं च मोक्षार्थी न विचिन्तयेत् ॥ ११७ ॥ न दुःखेन विना सौख्यं दृश्यते सर्वदेहिनाम् । 
दुःखं तन्मात्रकं ज्ञेयं सुखमानन्त्यमुत्तमम् ॥ ११८ ॥ सेवायां पाशुपाल्ये च वाणिज्ये कृषिकर्मणि । 
तुल्ये सति परिक्लेशे वरं क्लेशो विमुक्तये ॥ ११९ ॥ स्वर्गापवर्गयोरेकं यः शीघ्रं न प्रसाधयेत् । 
याति तेनैव देहेन स मृतस्तप्यते चिरम् ॥ १२० ॥ यदवश्यं पराधीनैस्त्यजनीयं शरीरकम् । 
कस्मात्तेन विमूढात्मा न साधयति शाश्वतम् ॥ १२१ ॥ यौवनस्था गृहस्थाश्च प्रासादस्थाश्च ये नृपाः । सर्व एव विशीर्यन्ते शुष्क स्निग्धान्नभोजनाः ॥ १२२ ॥ अनेकदोषदुष्टस्य देहस्यैको महान् गुणः । 
यां यामवस्थामाप्नोति तां तामेवानुवर्तते ॥ १२३ ॥ मन्दं परिहरन् कर्म स्वदेहमनुपालयेत् । वर्षासु जीर्णकटवत्तिष्ठन्नप्यवसीदति ॥ १२४ ॥ न तेऽत्र देहिनः सन्ति ये तिष्ठन्ति सुनिश्चलाः । सर्वे कुर्वन्ति कर्माणि विकृशाः पूर्वकर्मभिः ॥ १२५ ॥ तुल्ये सत्यपि कर्तव्ये वरं कर्म कृतं परम् । 
यः कृत्वा न पुनः कुर्यान्नानाकर्म शुभाशुभम् ॥ १२६ ॥ तस्मादन्तर्बहिश्चिन्तामनेकाकारसंस्थिताम् । 
संत्यज्यात्महितार्थाय स्वाध्यायध्यानमभ्यसेत् ॥ १२७ ॥ 
 
शिवोपनिषत् 
विविक्ते विजने रम्ये पुष्पा श्रमविभूषिते । 
३७७ 
स्थानं कृत्वा शिवस्थाने ध्यायेच्छान्तं परं शिवम् ॥ १२८ ॥ येऽतिरम्याण्यरण्यानि सुजलानि शिवानि तु । विहायाभिरता ग्रामे प्रायस्ते दैवमोहिताः ॥ १२९ ॥ विवेकिनः प्रशान्तस्य यत्सुखं ध्यायतः शिवम् | 
न तत्सुखं महेन्द्रस्य ब्रह्मणः केशवस्य वा ॥ १३० ॥ इति नामामृतं दिव्यं महाकालादवाप्तवान् । विस्तरेणानुपूर्व्याच्च ऋष्यात्रेयः सुनिश्चितम् ॥ १३१ ॥ प्रज्ञामथा विनिर्मथ्य शिवज्ञानमहोदधिम् । 
ऋष्यात्रेयः समुद्धृत्य प्राहेदमणुमात्रकम् ॥ १३२ ॥ शिवधर्मं महाशास्त्रे शिवधर्मस्य चोत्तरे । 
यदनुक्तं भवेत् किञ्चित्तदत्र परिकीर्तितम् ॥ १३३ ॥ त्रिदैवत्यमिदं शास्त्रं मुनीन्द्रात्रेयभाषितम् । तिर्यङ्मनुजदेवानां सर्वेषां च विमुक्तिदम् ॥ १३४ ॥ नन्दिस्कन्दमहाकालास्त्रयो देवाः प्रकीर्तिताः । चन्द्रात्रेयस्तथाऽत्रिश्च ऋप्यात्रेयो मुनित्रयम् ॥ १३५ ॥ एतैर्महात्मभिः प्रोक्ताः शिवधर्माः समासतः । सर्वलोकोपकारार्थं नमस्तेभ्यः सदा नमः ॥ १३६ ॥ तेषां शिष्यप्रशिष्यैश्च शिवधर्मप्रवक्तृभिः । 
व्याप्तं ज्ञानसरः शार्वं विकचैरिव पङ्कजैः ॥ १३७ ॥ ये श्रावयन्ति सततं शिवधर्मे शिवार्थिनाम् । 
. ते रुद्रास्ते मुनीन्द्राश्च ते नमस्याः स्वभक्तितः ॥ १३८ ॥ 
ये समुत्थाय शृण्वन्ति शिवधर्म दिने दिने । 
U48 
ते रुद्रा रुद्रलोकेशा न ते प्रकृतिमानुषाः ॥ १३९ ॥ 
 
३७८ 
शैव-उपनिषदः 
शिवोपनिषदं ह्येतदध्यायैः सप्तभिः स्मृतम् । ऋष्यात्रेयसगोत्रेण मुनिना हितकाम्यया ॥ १४० ॥ 
इति शिवोपनिषदि शिवाचाराध्यायः सप्तमः इति शिवोपनिषत् समाप्ता 
## सदानन्दोपनिषत् 
तच्छंयोरावृणीमहे — इति शान्तिः 
अथैनं सदानन्दः संवर्तो जैगीषव्यश्च नीललोहितं रुद्रमुवाच । भगवन् किमपवर्गे साधयतीति । स एतेभ्यो भगवान् नीललोहितः प्रोवाच । अन्तर्बहिर्धारितं परंब्रह्माभिधेयं शाम्भवं लिङ्गम्, 
आधारे दहरेऽव्यक्ते स्वर्णस्फाटिकवैद्रुमम् । निरन्तरानुसन्धानात् तदन्तर्धारणे विदुः ॥ चतुर्दलं द्वादशारं द्वयश्रमव्यक्तकं शिवम् । दहरेऽङ्गुष्ठमात्रं तमुमाकान्तमहर्निशम् । अनिराकारमात्मानं धृत्वा यान्ति परं पदम् ॥ परात् परतरो ब्रह्मा तत्परात् परतो हरिः । तत्परात् परतोऽधीशस्तस्मात् स्यादुत्तरः शिवः ॥ जातवेदसमव्यक्तं व्यक्ताव्यक्तं परं सदा । तमात्मस्थं येऽनुपश्यन्ति धीराः 
तेषां शान्तिः शाश्वती नेतरेषाम् ॥ 
सदानन्दोपनिषत् 
अन्तर्धारणशक्तेन ह्यशक्तेन द्विजोत्तमाः । 
संस्कृत्य गुरुणा दत्तं शैवं लिङ्गमुरःस्थले । 
धार्यं विप्रेण मुक्त्यर्थे शिवतत्त्वविदो विदुः || 
येनाचिरात्सर्वपापं व्यपोह्य परात्परं पुरुषमुपैति विद्वान् । 
३७९ 
अस्य मात्रा अकारो ब्रह्मरूप उकारो विष्णुरूपो मकारः कालकालः अर्धमात्रा परमशिवः ओङ्कारो लिङ्गम् । 
योऽसौ सर्वेषु वेदेषु पठ्यते ह्यज ईश्वरः । तस्मात्तद्धारणादेतल्लिङ्गदे हम लौकिकम् । मृतेऽपि तन्न दह्येत विले चैतद्विनिक्षिपेत् ॥ 
न कर्मणा न प्रजया धनेन त्यागेनैकेऽमृतत्वमानशुः || यो वा स्वहस्तार्चितलिङ्गमेकं परात्परं धारयते नरो वा । तस्यैव लभ्यः परमेश्वरोऽसौ निरञ्जनं साम्यमुपैति दिव्यम् ॥ शिवलिङ्गधरं विप्रं विपन्नं तु न दाहयेत् । 
यदि वा दाहयेत्तस्य ब्रह्महत्या तदा भवेत् ॥ 
यदिदं लिङ्गं सकळं सकळनिष्कळं निष्कलं च स्थूलं सूक्ष्मं च तत्परं स्थूले स्थूलं सूक्ष्मे सूक्ष्मं कारणे तत्परं च । 
आत्मानमरणिं कृत्वा प्रणवं चोत्तरारणिम् । 
ध्याननिर्मथनादेव पाशं दहति मानवः । 
अन्तर्बहिश्च तल्लिङ्गं विधत्ते यस्तु शाश्वतम् || 
अविद्याऽऽवरणं भित्त्वा ब्रह्मणः सायुज्यं सलोकतामाप्नोति । तदिदं लिङ्गं ब्रह्म । तदिदं ॐ सत्यम् । यो विद्वान् ब्रह्मचारी गृही वानप्रस्थो यतिर्वा सदानन्दोपनिषदं पठति सोऽग्निपूतो भवति । स सत्यपूतो भवति । 
 
३८० 
शैव-उपनिषदः 
स्वर्णस्तेयात् पूतो भवति । ब्रह्महत्यायाः पूतो भवति । स सकलभोगभुक् देहं त्यक्त्वा शिवसायुज्यमेति । इत्युपनिषत् ॥ 
इति सदानन्दोपनिषत् समाप्ता 
## सिद्धान्तशिखोपनिषत् 
ॐ अथ भारद्वाजः कुमारं पप्रच्छ । कोऽयं भवादृशानां परमशिव- भक्तानां सिद्धान्तः । कुतः सर्वे न विदन्तीति । तद्गुह्यमुवाच स्कन्दः । भारद्वाज शृणु नाम क्वचिद्वदन्ति साम्यं सर्वदेवप्रकृष्टं शिवं वरेण्यं पक्कचित्ताः शिवस्य प्रसादतो ज्ञानमात्राद्विदन्ति । 
विश्वाधिकं शङ्करं ये प्रमूढा हीनं विष्णोर्ब्रह्मणो वा वदन्ति । न संसारात् प्रमुच्यन्ते कदाचिच्छतैः कल्पैः कोटिभिर्वाऽथ दोषैः ॥ यथा राज्ञे कुर्वन्नमात्यबुद्धिं 
देही विन्देद्वाधमस्माद्विनष्टम् । 
सत्यादिरूपं शिवमेवं विदानो 
विष्ण्वादिबुद्ध्या हीयतेऽज्ञानसङ्गात् ॥ 
महानग्निः काष्ठमार्द्रं च शुष्कं कृत्वा दहेदीश्वरोत्कृष्टबुद्धिः । दहेत् पापान्याशु विज्ञानदात्री न संसारे मज्जते वा कदाचित् ॥ महादेवे त्रिपुण्ड्रस्य धारणे भस्मकुण्ठने । 
पुण्यलेशविहीनस्य श्रद्धा नैव प्रजायते ॥ 
 
सिद्धान्तशिखोपनिषत् 
पापपूर्णस्य मर्त्यस्य त्रिपुण्ड्रोलने शिवे । रुद्राक्षधारणे द्वेषः स्वत एव प्रजायते || 
३८१ 
जन्मान्यनन्तानि विस्तीर्य भूयः शिवप्रसादाद्धृतपुण्यलेशः. । शिवे भक्तिं प्राप्य तद्भक्तसङ्गान्न संसृतौ घोरदुःखात् प्रमज्जेत् ॥ योऽज्ञानाद्वा शिवशब्दं गृणानः पापैर्घोरैर्मुच्यते वा कदाचित् । को वा वेत्ता महिमानं शिवस्य परात् परस्य ज्ञानगुह्यस्य गुह्यम् ॥ सद्योजाताद्ब्राह्मणाः संवभूवुर्वामदेवात् क्षत्रिया वै विशश्च । अघोराच्छूद्रास्तत्पुरुषाच्छिवस्य पञ्चात्मकस्य गणा ईशतोऽस्य || आत्माश्रमित्वाद्गुणवंशजाता लिङ्गाङ्गसङ्गस्तत्र जन्मान्तदीक्षा | यथा गङ्गा शिवसङ्गात्तथैव न सूतकं वा नाप्यशुचित्वमेषाम् ॥ गच्छंस्तिष्ठन्निमिषन्नुन्मिषन् वा स्वपञ्चाग्रालिङ्गधारी शुचिः स्यात् । भुञ्जन् मूत्राद्युत्सृजन् वा कदाचिन्न तत्रोच्छिष्टं भजते शुद्धदेही ॥ शीर्षे कण्ठे वक्षसि कक्षदेशे नाभौ हस्ते सर्वदा प्राणलिङ्गम् । धार्यं यथासम्प्रदायं पुरस्ताद्गुरोर्विदित्वा हृदये मुख्यमुक्तम् ॥ स्नानं कृत्वा शिवतीर्थे च देहं सर्वे भस्मोद्धूलनात् पावयित्वा । त्रिपुण्ड्रं धार्यं भर्त्सनात् पातकौघगिरेर्भस्म प्राहुरत्यर्थमेतत् ॥ स्नानं त्रिपुण्ड्रस्य शिरोललाटवक्षःस्कन्धमणिबन्धेषु कूपें । नाभिप्रदेशे पार्श्वयोर्गण्डदेशे गुदप्रदेशे गुल्फयोश्च क्रमात् स्यात् ॥ वह्नित्रयं तच्च जगत्त्रयं यद्गुणत्रयं तच्च शक्तित्रयं स्यात् । धृतं त्रिपुण्ड्रं यदि कोपि दैवात् तद्दृष्ट्रान्यः पातकौघाद्विमुक्तः ॥ निमीलिताक्षस्य पुरत्रयाणि 
दग्धाः शंभोर्नयनेभ्योऽथ ये तु । जाता रुद्राक्षा जलबिन्दवोऽस्य 
सद्योजातादीन् पञ्च वक्त्राणि विन्द्यात् ॥ 
 
३८२ 
शैव-उपनिषदः 
द्वात्रिंशद्रुद्राक्षाः कण्ठमालाप्रयुक्ताः 
शिखायामेको द्विचत्वारिंशदुक्ताः । शिरोधार्याः कर्णयोर्द्वादशाऽथ 
शतत्रयं तूपवीतं च बाह्वोः ॥ 
द्वात्रिंशदुक्ता मणिबन्धयोश्च चतुर्विंशाः शतमष्टौ जपार्थम् । पुरा लीनाः सृष्टिकालाच्छिवस्य पञ्चाक्षरे मन्त्रवर्ये समस्ताः । भूतानि पञ्च वेदा आगमाश्च शिवाल्लब्धोऽभून्मन्त्रवय विधात्रा || देहिनो देहमायान्ति न यावन्मन्त्रनायकः । 
तावत्पापानि गर्जन्ति सत्यं सत्यं पुनः पुनः ॥ 
योऽयं नकारः सोऽयमकारः स सद्योजातो भूऋग्वेद: संपुटमुच्यते । योऽयं मकारः सोऽयमुकारः स वामदेव आपो यजुर्वेदो वक्त्रमुच्यते । योऽयं शिकार ः सोऽयं मकारः स घोरः स वायुः सामवेदो गुण उच्यते । योऽयं वकारः सोऽयं नादः स तत्पुरुषः स तेजोऽथर्ववेदोऽघोरमुच्यते । योऽयं यकारः तदिदं समस्तमोमिति निर्विशेषप्रणवः स सर्वोत्तम ईशान आकाश आगमो लिङ्गमुच्यते । इत्येतत्तत्त्वं यो विजानाति स नित्यं शुद्ध- बुद्धपरमानन्दपरमशिवस्वरूपः । 
पुरा देवा: पशुपाशाद्विमुक्ताः शिवं पूज्यैव हरिपद्मादयोऽपि । ऐन्द्रनीलं पूजितं विष्णुनासील्लिङ्गं वैर्य विधिना पद्मरागम् ॥ शक्रेण हैमं यक्षराजेन विश्वेदेवै रौप्यं वसुभिः कांस्यकं च । यद्दारुकूटं वायुना पार्थिवं तदश्विभ्यामासीत् स्फाटिकं पाशिनाथ || आदित्यैस्ताम्रं मौक्तिकं देवतैस्तैरनन्ताद्यैः फणिभिश्च प्रवालम् । दैत्यैर्जालं राक्षसैश्च त्रिलोहं गणैः शैलं सैकतं मातृकाभिः ॥ 
 
३८३ 
दारूद्धवं निरृतिना यमेन सुपूज्यमासीन्मारकतं च रुद्रैः । सुभस्मरूपं सुक्ष्मरूपं च लक्ष्म्या शैलान्येव मुनयो भेजिरेऽथ || सरस्वती रत्नरूपं च दुर्गा हैमं लिङ्गं पूजयामास भक्त्या । जलैरुणैः शीतलैर्वा कदाचिदज्ञानाद्वा पतितैः पत्रपुष्पैः । तुष्टो यच्छेद्वाञ्छितार्थ महेशः किं दुर्लभं शिवभक्तस्य लोके ॥ अत्यल्पमपि नैवेद्यं फलं वा जलमेव वा । 
तदेव प्राशयित्वाथ ब्रह्मभूयाय कल्पते ॥ 
किमन्यैर्धार्यैर्भस्मनि शुद्धपुण्ड्रे स्थिते किमन्यैर्मन्त्रवर्येऽथ मन्त्रैः । शिवे स्थिते सर्वदेवाधिराजे भारद्वाज निर्जरैः किं तथाऽन्यैः ॥ सिद्धान्तोऽयं निश्चितोऽस्माभिरेष भारद्वाज गुह्यमेतन्न वाच्यम् । सदा प्रशान्ताय न नास्तिकाय परीक्ष्याथ ब्रूहि सर्वार्थवेत्रे ॥ 
इत्याह 
भगवान् 
भगवान् स्कन्दः । तामेनां सिद्धान्तशिखां प्रातर- धीयानो रात्रिकृतं पापं नाशयति । सायमधीयानोऽह्निकृतं पापं नाशयति । 
सार्वकालं प्रयुञ्जान: 
पापैरपापो भवतीति विज्ञायते । इति वेदवचनं 
भवति । इति वेदवचनं भवति । ॐ सत्यमित्युपनिषत् ॥ 
इति सिद्धान्तशिखोपनिषत् समाप्ता 
## सिद्धान्तसारोपनिषत् 
भद्रं कर्णेभिः - इति शान्तिः 
प्रथमावरणम 
अथ भारद्वाजः कुमारं पप्रच्छ । भगवन् मे ब्रूहि परमतत्त्वकैलास- रहस्यम् । तद्गुह्यमुवाच स्कन्दः । साधु पृष्टं सर्वे निवेदयामि यथाज्ञातं 
 
३८४ 
शैव-उपनिषदः 


मया । हे भारद्वाज शृणु वाक्यमेतत् । परमकैवल्यः स एव कैलासः । ईश्वरकृपया परमपरिपक्वचित्ता जानन्ति । नान्ये जानन्ति गुह्यमिदम- निर्वाच्यममितबोधसागरममितानन्दसमुद्रमखण्डानन्दरूपन्निरवयवं निराधारं निर्विकारं निरञ्जनमनन्तं ब्रह्मानन्दसमष्टिकन्दं तैरानन्दपुरुषैश्चिद्रूपैरधिष्ठितं ब्रह्मानन्दमयानन्तनिरतिशयानन्दसागराकारमात्मसमानानन्दविभूतिपुरुषान न्तानन्दमण्डितं नित्यमङ्गलमनन्तविभवम् । ब्रह्मानन्दमयानन्तप्राकारप्रासाद- तोरणचिमानोपवनावलीभिर्ज्वलच्छिखरैरुपलक्षितो निरुपमनित्यनिरवद्यनिरति- शयनिरवधिकब्रह्मानन्दाचलो विराजते । तदुपरि ज्वलति निरतिशयानन्द- दिव्यतेजोराशिः । तदभ्यन्तरसंस्थाने शुद्धबोधानन्दलक्षणं विभाति । तदन्तराले चिन्मयवेदिकाऽऽनन्दवेदिकाऽऽनन्दवनविभूषिता । तत्र वेद- कल्पतरुवनं यज्ञकल्पतरुवनं योगकल्पतरुवनम् । तदभ्यन्तरे अमिततेजोरा- शिस्वात्मज्योतिर्ज्वलति । तत्र परममङ्गलासनं विराजते । तस्योपरि समासीनानन्तपरिपालकनन्द्यादिगणपाः सन्ति । अनन्तोत्कटजलदमण्डलं निरतिशयदिव्यतेजोमण्डलवृन्दाकारपरमानन्दशुद्धबोधस्वरूपमनन्तानन्दसौदा- मिनीपरमविलासं निरतिशयानन्तपरमानन्दपारावारजालम् ॥ 
इति प्रथमावरणम् 
द्वितीयावरणम् 
तन्मध्ये कल्याणाचलो विभाति । अनन्तानन्दपर्वतशिखरैरभिव्याप्तम- नन्तबोधानन्दव्यू हैर भितस्ततं ब्रह्मविद्याप्रवाहैरानन्दरसनिर्मरैः क्रीडानन्द- पर्वतैरनन्तैरभिव्याप्तं ब्रह्मविद्यामयैरनन्तप्राकारैरानन्दामृतमयैर्दिव्यगन्धैः स्व- 
 
सिद्धान्तसारोपनिषत् 
३८५ 
भावचिन्मयैरनन्तब्रह्मवनैरतिशोभितमपरब्रह्मविद्यासाम्राज्याधिदैवतमनन्तमोक्ष - साम्राज्याद्वितीयमेकं परमकल्याणमनन्त विभवममितबोधानन्दाचलोपरिस्थितं शुद्धबोधमयानन्तप्रासादैः संवृतमानन्दमयानन्तविमानावलीभिर्विराजितमत्या- श्चर्यानन्तविभूतिसममनन्तशुद्धानन्दपरिवैः समावृतमनन्त दिव्यतेजोज्वाला- जालैरभितोऽनिशं प्रज्वलन्तमत्याश्चर्यानन्तविभूतिसमष्ट्याकारमानन्दरसप्रवा- हैरलङ्कृतममितविज्ञानतरङ्गिण्याः प्रवाहैरतिमङ्गलं ब्रह्मतेजोविशेषाकारैर- नन्तब्रह्मवनैरभितस्ततं ब्रह्मविद्याकल्पतरुवनैः सुशोभितं बोधकल्पतरुवनैः परिवेष्टितमनन्तनित्यमुक्तैरभिव्याप्तं तदभ्यन्तरेऽनन्त दिव्यमङ्गलासनं विराजते । तदुपरि नित्यज्ञानानन्दरूपा अद्वैतशिवपूजकास्तिष्ठन्ति ॥ 
इति द्वितीयाकरणम् 
तृतीयावरणम् 
तन्मध्ये चिदानन्दाचलो विभाति । तदुपरि ब्रह्मतेजोमयानन्तशिखराः सन्ति । तत्र ब्रह्मविद्यामयानन्तपरिघाः सन्ति । वाचामगोचरानन्तचिन्मया- नन्दवनैः परिवेष्टितं ब्रह्मकल्पतरुवनैः समावृतं अमृतकल्पतरुवनैरुपशोभितं ब्रह्मतेजोमयानन्दरसप्रवाहैरतिशोभितं ब्रह्मविद्यातरङ्गिण्याः प्रवाहैः सुमङ्गलं निरतिशयानन्तदिव्यानन्दतेजोज्वालाराशिमण्डलं ज्वलति । परमानन्दमया- नन्तविमानावलिभिः संकुलमनन्तचिन्मयप्रासादजालसंकुलमनन्तब्रह्मानन्दानु- भवपताकाध्वजतोरणैरलङ्कृतमनन्त नित्यमुक्तैरभिव्याप्तं तदभ्यन्तरसंस्थानेऽन- न्तचिन्मयासनं विराजते । तस्योपरि नित्यशुद्धबुद्धमुक्तशिवैक्यभक्तास्तिष्ठन्ति ॥ 
इति तृतीयावरणम् 
U 49 
 
३८६ 
शैव-उपनिषदः 
चतुर्थावरणम 
तन्मध्येऽमितबोधानन्दाचलो विभाति । तदुपरि परमकैवल्यानन्द- रूपानन्त शिखराः सन्ति । तत्र परमानन्दामृतमयैर्दिव्यानन्तप्राकारो ज्वलति । दिव्यगन्धैः स्वभावचिन्मयैरनन्तब्रह्मवनैरतिशोभितमानन्द कल्पतरुब- नैरावतं मुक्तिकल्पतरुवनैः सुशोभितं पारावारानन्दरसनिर्भरैरतिशोभितं स्वा- त्मानन्दानुभवतरङ्गिण्याः प्रवाहैरतिमङ्गलं परम कल्याणमनन्तविभवममितते- जोराश्याकारमनन्तब्रह्मतेजोराशिसमष्ट्याकारमनन्त दिव्यतेजोज्वालाजालैरभि - तोऽनिशं प्रज्वलितमनन्तदिव्यापारब्रह्म विद्यासाम्राज्याधिदैवतममोघनिजमन्द- कटाक्षचिदानन्दमयानेकप्रासादविशेषैः परिवेष्टितं ब्रह्मविद्यामयैरनन्तप्रकारा- नन्दामृत दिव्यमङ्गलविमानैः सुशोभितं चिद्रूपविलासनिभचिन्मयासनं विरा- जते । अधितिष्ठन्ति तेजोराशिं तदन्तर्गत दिव्यतेजोविशेषमखिलपवित्राणां परमं पवित्रं चिद्रूपपरानन्तनित्यमुक्तैरभिव्याप्तं सच्चिदानन्दरूपा: शिवा- स्मैक्योपासकाः ॥ 
इति चतुर्थात्ररणम् 
पश्चमावरणम् 
अनन्तानन्दपर्वतैः परमकौतुकमाभाति । तदुपरि ज्वलति निरति- शयानन्द दिव्यतेजोराशिमण्डलम् । चिदानन्दमयानन्तप्राकारविशेषैः परिवेष्टि- तम् । तच्च परमकल्याणविलासविशेषम् । तदखण्डदिव्यतेजोमण्डलाकारं परमानन्दसौदामिनीचयोज्ज्वलम् । तच्चामितपरमतेजः परम विहारसंस्थानविशेषं परमतेजोमण्डल विशेषं परमानन्दामृतब्रह्मविद्यामयानन्तसमुद्रं चिदानन्दतरङ्गा- 
 
सिद्धान्तसारोपनिषत् 
३८७ 
कारम् । तन्मध्ये अनन्तदिव्यतेजः पर्वतसमष्ट्याकारमपरिच्छिन्नानन्तशुद्ध- बोधानन्दमण्डलं वाचामगोचरानन्दब्रह्मतेजोराश्याकारमनन्तशिखरोज्ज्वलम- खण्डतेजोमण्डलविशेषं नित्यानन्दमूर्तिमद्भिः परममङ्गलैः परिधीकृतम- परिछिन्नानन्दसागराकारं ब्रह्मानन्दरसक्रीडावनैः सुशोभितमनन्तसहस्रान- न्दप्राकारैः समुज्ज्वलितं मुक्तिकल्पतरुवनैः परिवेष्टितं विभूतिकल्प- तरुवनैरभितस्ततमनन्तानन्दविमान जालसंकुलमनन्तबोधसौधविशेषैरभितोऽनिशं प्रज्वलितं क्रीडानन्तमण्डपविशेषैर्विशेषितं बोधानन्दमयानन्तपरमछत्रध्वज- चामरवितानतोरणैरलङ्कृतं शुद्धानन्दविशेषसमष्टिमण्डल विशेषानन्तप्रासादोन्न- तोज्ज्वलमखण्ड चिद्धनानन्दविशेषं परमानन्दव्यू है र्नित्यमुक्तैरभितस्ततमनन्त- दिव्यतेजः पर्वतसमष्ट्याकारमपरिच्छिन्नानन्तशुद्धबोधानन्दमण्डलं परमानन्द- लहरीवनशोभितमसङ्ख्याकानन्दसमुद्रमनन्तज्वालाजालैरलङ्कृतं चिदानन्द- तरङ्गिण्याः प्रवाहैरतिमङ्गलं स्वात्मानन्दानुभवामृत कल्लोलरसप्रवाहैरलङ्कृतं स्व- प्रकाशानन्तानन्दतेजोज्वालाजालैरावृतम् । तदभ्यन्तरे चिन्मयानन्दासन- मुज्ज्वलम् । तदुपरि विभात्यखण्डानन्दतेजोमण्डलम् । तदभ्यन्तरसमासीनाः आनन्दसागर नित्यतृप्ताः शिवाद्वैतोपासकाः स्वात्मलिङ्गार्चकास्तिष्ठन्ति । निरतिशयदिव्यतेजोमण्डलाकारा आनन्दघनसागराः परमकैवल्यस्वरूपानन्त- गणाः परिसेवन्ते || 
इति पञ्चमावरणम् 
षष्ठावरणम 
परमचिद्विलाससमष्ट्याकारं निर्मलं निरवद्यं निराश्रयमतिनिर्मला- नन्तकोटिरविप्रकाशैकोज्ज्वलमनन्तोपनिषदर्थस्वरूपमखिलप्रमाणातीतं मनो- 
 
३८८ 
वाहैरलङ्कृतमद्वितीयं 
शैव-उपनिषदः 
वाचामगोचरं नित्यमुक्तस्वरूपं कैवल्यानन्दरूपं परमानन्दलक्षणापरि- च्छिन्नानन्तज्योतिः शाश्वतं शश्वद्विभाति । तदभ्यन्तरसंस्थानेऽमितानन्द- चिद्रूपाचलमखण्डपरमानन्दविशेषं बोधानन्दमहोज्ज्वलमनन्तचित्सागर कल्लो- लजालशिखराकारं नित्यमङ्गलमन्दिरमनन्तानन्दबोध सौध विशेषैर भितोऽनिशं प्रज्वलितं चिदानन्दानन्तचित्सागरैः परिधीकृतं ब्रह्मसाक्षात्कारानु- भवविशेषबोधसारतरानन्तप्राकारैः समुज्ज्वलितमनन्तसहस्रकैवल्यानन्दवनोप- वनैः सुशोभितमनन्तानन्द विभूतिदिव्यतेजः पर्वतसमष्ट्याकारं स्वात्मानन्दानु- भवविज्ञानघनरुद्राक्षकल्पतरुवनैरतिमङ्गलमनन्तानन्द चित्सागरमथनोद्भूतरसप्र - स्वयंप्रकाशमनिशं ब्रह्मानन्दामृतरसाम्भोनिधितर- ङ्गिण्याः प्रवाहैरतिमङ्गलं निरुपमनिरवद्यनित्यशुद्धबुद्ध, निरतिशयतेजोराशि- विशेषानन्तानन्दविमानजालावलिभिः समाकुलं क्रीडानन्तमण्टपविशेषैर्विशे- षितं बोधानन्दमयानन्त दिव्यतेजोराशिविशेषचैतन्यप्रासादैः परिवेष्टितमनन्त- परमानन्दामृतरसाब्धिकल्लोलतरङ्गावलिभिर्दिव्यतेजोमयछत्रचामरध्वजपताका- वितानतोरणादिभिरलङ्कृतं परमानन्दव्यू है र्नित्यमुक्तैरभितस्ततं तच्चानन्तत्रह्म- तेजोमयबिल्वकल्पतरुचनैराकुलं वेदान्तसारभूत सिद्धान्तानन्तस्कन्धैर्विराजितं महावाक्यार्थस्वरूपानन्तशाखासमन्वितं सच्चिदानन्दस्वरूपानन्तानन्द पत्रैस्सु- मङ्गलम द्वितीयात्मचैतन्यवृन्तैः सुसंलग्नं विज्ञानघनमानन्दामृतकल्लोलानन्त- पुष्पैरलङ्कृतमखण्डानन्दाहादानन्तप्रवाहदिव्यसुगन्धैः समाकुलं निरतिशया- नन्दामृतसारसागरानन्तमकरन्दाकारं निश्शङ्कानन्दमोक्षसाम्राज्य चिन्तामणि- फलानन्तैर्विराजितं वाचामगोचरमनोन्मनानन्दाम्बुधिदिव्यतेजोमयज्वालाजाल- दीपितात्यन्तोन्नतानन्तशिखराकारं शिवालयं शिवानन्दमयदिव्यनानालीला- विग्रहविलासविलसितानन्दाविर्भावचरित्र चित्रीकृत चित्रैरलङ्कृतं मूर्तिमद्भिः शिवधर्मानन्तोन्नतगोपुरद्वाराकारैरसंख्यैरावृतं शिवधर्मानन्दमूर्तिवृषभावलिभिः 
सिद्धान्तसारोपनिषत् 
३८९ 

सुमङ्गलं शिवविज्ञानानन्दसागरतीर्थाकारं पुरतः स्थितानन्त दिव्यतीर्थानां निजमन्दिरं विज्ञानानन्दघनस्वरूपानन्तसोपानमण्डलमालयमध्यगतं स्वात्म- ज्योतिर्मयचिद्रूपवेदिकास्थानविशेषं तदुपरि चैतन्यशक्त्यालङ्कृतस्वात्म चैतन्य- कैलासेश्वरलिङ्गाकारं सुपूजितं तत्सन्निधौ शिवविज्ञानानन्दघनशैवधर्ममूर्तिमा- साद्य वृषभाक्कृतिविराजितं शिवानन्दनन्दिसेनवाणरावणाद्यनन्तनानामयानन्ता- नन्दमूर्तिमासाद्य गणेशकुमारनन्दिभृङ्गिचण्डिरिटिकीर्तिमुखवीरभद्र भैरवमहा- कालशोभनन्दि सुनन्दनन्दिसेनवाणरावणाद्यनन्तनानागणपरूपमासाद्यानन्तग णसेवितशिवालयस्य समन्तात् स्वस्वस्थाने सुशोभितं बोधानन्दमयैरनन्त- नित्यमुक्तैः परिसेवितं शुद्धबोधपरमानन्दाकारवनं सन्ततामृतपुष्पवृष्टिभिः परिवेष्टितं परमानन्दप्रवाहैरभिव्याप्तं मूर्तिमद्भिः परममङ्गलैः परमकौतुका- परिच्छिन्नानन्दसागराकारं क्रीडानन्दपर्वतैरभिशोभितं वाचामगोचरानन्द- ब्रह्मतेजोराशि मण्डलमखण्डतेजोमण्डल विशेषं दिव्यनानामङ्गलवाद्यैरलङ्कृतं प्रणवात्मकध्वन्याकारं विज्ञानघनस्वरूपमनन्तचिदादित्यसमष्ट्याकारं शिवा- द्वैतोपासका भजन्ते ॥ 
इति पष्टावरणम् 
इति सिद्धान्तसारोपनिषत् समाप्ता 
 
३९० 
शैव-उपनिषदः 
## हेरम्बोपनिषत् 
सह नाववतु इति - शान्तिः 
अथातो हेरम्बोपनिषदं व्याख्यास्यामः । गौरी सा सर्वमङ्गला सर्वज्ञं परिसमेत्योवाच । 
अधीहि भगवन्नात्मविद्यां प्रशस्तां यया जन्तुर्मुच्यते मायया च । यतो दुःखाद्विमुक्तो याति लोकं परं शुभ्रं केवलं सात्त्विकं च ॥ तां वै स होवाच महानुकम्पासिन्धुर्वन्धुर्भुवनस्य गोप्ता । श्रद्धस्वैतद्गौरि सर्वात्मना त्वं मा ते भूयः संशयोऽस्मिन् कदाचित् ॥ हेरम्बतत्त्वे परमात्मसारे नो वै योगान्नैव तपोबलेन । नैवायुधप्रभावतो महेशि दग्धं पुरा त्रिपुरं दैवयोगात् ॥ ३ ॥ तस्यापि हेरम्बगुरोः प्रसादाद्यथा विरिञ्चिर्गरुडो मुकुन्दः । देवस्य यस्यैव बलेन भूयः स्वं स्वं हितं प्राप्य सुखेन सर्वम् ॥ मोदन्ते स्वे स्वे पदे पुण्यलब्धे सर्वैर्देवैः पूजनीयो गणेशः । प्रभुः प्रभूणामपि विघ्नराजः सिन्दूरवर्णः पुरुषः पुराणः || ५ || लक्ष्मीसहायोऽद्वयकुञ्जराकृतिश्चतुर्भुजश्चन्द्रकलाकलापः । 
: 
मायाशरीरो मधुरस्वभावस्तस्य ध्यानात् पूजनात्तत्स्वभावाः ॥ संसारपारं मुनयोऽपि यान्ति स वा ब्रह्मा स प्रजेशो हरिः सः । इन्द्रः स चन्द्रः परमः परात्मा स एव सर्वो भुवनस्य साक्षी ॥ स सर्वलोकस्य शुभाशुभस्य तं वै ज्ञात्वा मृत्युमत्येति जन्तुः । नान्यः पन्था दुःखविमुक्तिहेतुः सर्वेषु भूतेषु गणेशमेकम् ||८|| 
 
हेरम्बोपनिषत् 
३९१ 
विज्ञाय तं मृत्युमुखात् प्रमुच्यते स एवमास्थाय शरीरमेकम् । मायामयं मोहयतीव सर्वे स प्रत्यहं कुरुते कर्मकाले ॥ ९ ॥ स एव कर्माणि करोति देवो ह्येको गणेशो बहुधा निविष्टः ! स पूजितः सन् सुमुखोऽभिभूत्वा दन्तीमुखोऽभीष्टमनन्तशक्तिः |! स वै बलं वलिनामग्रगण्यः पुण्यः शरण्यः सकलस्य जन्तोः । तमेकदन्तं गजवक्त्रमीशं विज्ञाय दुःखान्तमुपैति सद्यः ॥ ११ ॥ लम्बोदरोऽहं पुरुषोत्तमोऽहं विघ्नान्तकोऽहं विजयात्मकोऽहम् । नागाननोऽहं नमतां सुसिद्धः स्कन्दाग्रगण्यो निखिलोऽहमस्मि ॥ न मेऽन्तरायो न च कर्मलोपो न पुण्यपापे मम तन्मयस्य । एवं विदित्वा गणनाथतत्त्वं निरन्तरायं निजबोधबीजम् ॥ १३ ॥ क्षेमङ्करं सन्ततसौख्य हेतुं प्रयान्ति शुद्धं गणनाथतत्त्वम् । विद्यामिमां प्राप्य गौरी महेशादभीष्टसिद्धिं समवाप सद्यः । 
पूज्या परा सा च जजाप मन्त्रं शम्भुं पतिं प्राप्य मुदं ह्यवाप || 
य इमां हेरम्बोपनिषदमधीते स सर्वान् कामान् लभते । स सर्वपापैर्मुक्तो भवति । स सर्वैर्वेदैर्ज्ञातो भवति । स सर्वैर्देवैः पूजितो भवति । स सर्ववेदपारायणफलं लभते । स गणेशसायुज्यमवाप्नोति य एवं वेद । इत्युपनिषत् ॥ 
इति हेरम्बोपनिषत् समाप्ता 
