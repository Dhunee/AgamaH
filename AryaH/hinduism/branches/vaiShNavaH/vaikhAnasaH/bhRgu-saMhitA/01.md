+++
title = "01 प्रथमोऽध्यायः"

+++
[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")

**[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")**  
प्रथमोऽध्यायः  
\[\[लेखकः:\|\]\]

[द्वितीयोऽध्यायः](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE/%E0%A4%A6%E0%A5%8D%E0%A4%B5%E0%A4%BF%E0%A4%A4%E0%A5%80%E0%A4%AF%E0%A5%8B%E0%A4%BD%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83 "भृगुसंहिता/द्वितीयोऽध्यायः")→

अथ प्रथमोऽध्यायः  
  
श्रीयैनमः  
श्रीरामचन्द्रायनमः  
श्रीमद्विखनसमहागुरवेनमः  
श्रीमद्भ्योभृगुमरीच्यत्रिकश्यपेभ्योनमः  
प्रकीर्णाधिकारः.  
अथप्रथमोऽध्यायः.  
  
श्रौतस्मार्तादिकङ्कर्म निखिलंयेनसूत्रितं ।  
तस्मैसमस्तवेदार्थविदे विखनसेनमः ।। मङ्गलाचरण१ ।।  
  
श्रुतिस्मृतिनदीपूर्णं शास्त्रकल्लोलसंकुलं ।  
विष्णुभक्त्युदकंशुद्धं वन्देवैखानसार्णवं ।। मङ्गलाचरण२ ।।  
  
  
ऋषिप्रश्योत्तरम्.  
  
ऋषय ऊचुः-  
ब्रह्मपुत्रमुनिश्रेष्ठ नमस्तेदेहिनांवर ।  
त्वमेवसर्ववेत्तासित्वमेववदतांवरः ।। १.१ ।।  
  
ततोज्ञातुंहिविष्णोर्वै भूपरीक्षादिषुक्रमं ।  
इच्छामस्त्वत्प्रसादेन दीनाश्शिष्यजनाःप्रभो ।। १.२ ।।  
  
विस्तारज्ञोहिसर्वेषां विस्तराद्वक्तुमर्हसि ।  
केनमार्गेणकैर्मन्त्रैःकं देवंपूजयन्नरः ।। १.३ ।।  
  
कान्लोकान्समवाप्नोति तत्त्वमेतद्वदस्वनः ।  
भृगुरुवाच-  
प्रणम्यदेवदेवेशं चक्रपाणिंखड्गध्वजं ।। १.४ ।।  
  
विस्तारेणप्रवक्ष्यामि श्रुणुध्वंसुसमाहिताः ।  
मुहूर्तविचारः  
सर्वारंभेप्रशस्तंस्यादादित्येचोत्तरस्थते ।। १.५ ।।  
  
अप्रशस्तमितिख्यात मयनेदक्षिणेतथा ।  
पुष्यमासादिषण्मासा देवानान्तुदिवास्मृताः ।। १.६ ।।  
  
यस्मिन्मासेकृतंसर्वं विवृद्ध्यर्थमितिस्मृतं ।  
रात्रिराषाडमासादि रयुक्तस्सर्वकर्मसु ।। १.७ ।।  
  
प्रथमाचद्वितीयाच तृतीयापञ्चमीतथा ।  
षष्ठीचसप्तमीचापि दशम्येकादशीतथा ।। १.८ ।।  
  
त्रयोदशीचतिथयः पौर्णमासीशुभास्स्मताः ।  
प्राजापत्याश्वयुक्च्ॐय तिष्यपौष्णत्रिरुत्तराः ।। १.९ ।।  
  
मैत्रादित्यमघास्वाती हस्ताश्चश्रवणंशुभाः ।  
राशयश्चरवर्ज्यास्स्युरुभीतच्छोभनंस्थिरं ।। १.१० ।।  
  
गुरुभार्गवस्ॐयेन्दु वाराश्श्रेष्ठतमास्मृता ।  
एषामंशश्चद्रेक्काणहोरादर्शनमिष्यते ।। १.११ ।।  
  
एषामेवोदयंशस्तं तत्रसोमोदयंविना ।  
क्रूरेचतुष्यनक्षत्रे व्याधिपीडांकरोतिहि ।। १.१२ ।।  
  
सूर्यसौरिश्चस्ॐयश्चत्रिषडायस्थिताश्शुभाः ।  
तधैवलग्नगाःकुर्युर्व्याधिशोकभयानितु. ।। १.१३ ।।  
  
अष्टमस्थाग्रहास्सर्वे कर्तुःकुर्वन्तिदुस्थितिं ।  
एकादशगतास्सर्वे क्षेमारोग्यकरास्मृताः ।। १.१४ ।।  
  
भयकृद्भार्गवःप्रोक्तोद्विसप्तदशमस्थितः ।  
द्विसप्तपञ्चनवम स्थितोजीवस्सुशोभनः ।। १.१५ ।।  
  
राष्ट्रस्ययजमानस्य महत्सौख्यङ्करोतिहि ।  
सूर्यवारेशुभोविष्णु हस्तपौष्णत्रिरुत्तराः ।। १.१६ ।।  
  
मन्दवारेशुभौप्रोक्ता ब्राह्मस्वात्यौचतत्तथा ।  
वर्जयेद्बुधवारेण हस्तमाश्वयुजन्तथा ।। १.१७ ।।  
  
गुरुवारेण वर्ज्यौतु तथास्ॐयोत्तरा उभौ ।  
श्रवणञ्चैवपुष्यञ्च शुक्रवारेणवर्जयेथ् ।। १.१८ ।।  
  
उत्तराषाढानक्षत्रं सोमवारेतु शोभनं ।  
द्वितीयाबुधयुक्ताच षष्ठीजीवसमायुता ।। १.१९ ।।  
  
सोम एकावशीयुक्तः करोतिप्राणसंशयं ।  
पौष्णस्तुसप्तमीयुक्तो दहत्यग्निरिवप्रजाः ।। १.२० ।।  
  
काणस्तूणान्धनक्षत्र गुरुविषीर्विवर्जयेथ् ।  
भूमिकंपेदिशान्दाहे दुर्दिनेचण्डमारुते ।। १.२१ ।।  
  
अशनिध्वनियोगेच निन्दितन्दिवसंस्मृतं ।  
अयनेविषुवेचैव संत्याजङ्ग्रहणीतथा ।। १.२२ ।।  
  
षडशीतिमुघेवापि कृतंवास्तुविनश्यति ।  
एवंपरीक्ष्यकर्तव्य मिच्छेच्चेच्छ्रेय आत्मनः ।। १.२२ः१ ।।  
  
कर्णादिप्रतिष्ठान्तं कर्मकुर्याद्विचक्षणः ।  
अथभूमिंपरीक्ष्यैव पूर्वङ्कर्षणमारभेथ् ।। १.२३ ।।  
  
भूपरीक्षा  
श्वेतातुब्राह्मणीभूमी दक्तातु क्षत्रियातथा ।  
पीतातुवैश्याकृष्णातु शूद्राभूमिरुदाहृता ।। १.२४ ।।  
  
मोक्षदाब्राह्मणीप्रोक्ता क्षत्रियाविजयप्रदा ।  
वैश्यातुधनदाभूमि श्शूद्रापुत्रसमृद्धिदा ।। १.२५ ।।  
  
प्रतिलोमादिभिर्जुष्टां वल्मीकाढ्यञ्चवर्जयेथ् ।  
हस्तमात्रङ्खनित्वातु पूरयेत्तत्तुपांसुना ।। १.२६ ।।  
  
अधिकेपुष्कलाभूमिर्न्यूनेवर्ज्यासमेसमा ।  
गुप्तन्त्रिरात्रेंऽकुरति ग्राह्यभूमिस्तुनान्यथा ।। १.२७ ।।  
  
पद्मङ्कुंभस्थतोयेन पूरितेतत्कृतावले ।  
मुख्यंप्रदक्षिणावर्त मुदकंशास्तबुद्बुदः ।। १.२८ ।।  
  
सव्यावर्तन्तथानेष्ट मुदकंबहुबुद्बुदः ।  
उत्तानपद्मकङ्ग्राह्यं नत्वधोमुखपद्मकं ।। १.२९ ।।  
  
एवंपरीक्ष्यगृह्णीयात्पुण्याहमपिवाचयेथ् ।  
एवंपरीक्ष्यबहुधा कुर्यात्कर्षणमुत्तमं ।। १.३० ।।  
  
कर्षणम्  
श्वेतौ वाकपिलौ वाथ नाङ्गङईनौवृषौतथा ।  
अथवानान्यवर्णौ वा अरोगौबलशालिनौ ।। १.३१ ।।  
  
क्षीरवृक्षयुगंबद्ध्वा शमीवृक्षयुतन्तथा ।  
असनङ्खदिरंवाथ हलङ्कृत्वासनेहकं ।। १.३२ ।।  
  
यन्त्रयित्वायुगेनाथ गोवालकृतरज्जुना ।  
तस्यपश्चिमदेशेतु प्रपाङ्कृत्वाविधानतः ।। १.३३ ।।  
  
धान्यपीठानिकृत्वैव त्रिवेदिसहितङ्क्रमाथ् ।  
पुर्वन्देवेशमभ्यर्च्य चक्रंपश्चात्समर्चयेथ् ।। १.३४ ।।  
  
विष्वक्चेनञ्चगरुडं समभ्यर्च्यनिवेदयेथ् ।  
वास्तुयज्ञञ्चहुत्वातु पुण्याहमपिवाचयेथ् ।। १.३५ ।।  
  
तोयधारांपुरस्कृत्य प्रादक्षिण्यवशेनतु ।  
अचार्योऽहतवस्त्रेण चोत्तरीयाङ्गुलीयकै ।। १.३६ ।।  
  
अलङ्कृत्यविधानेन श्वेतमाल्यानुलेपनैः ।  
समादायवृषन्तत्र "त्वंवृषभऽऽ इतिब्रुवन्. ।। १.३७ ।।  
  
वृषभन्दक्षिणेयोज्य"सौरभेयऽऽ इतिब्रुवन् ।  
ततस्संयोजयेत्पश्चाद्बलीवर्दैबलान्विता ।। १.३८ ।।  
  
"युगंयुगश्रुङ्गम्ऽऽ इतियोजयेच्चहलंपुनः ।  
"ऋषिङ्गृह्णाऽऽ मितिमन्त्रेण ऋषिंसम्यक्प्रगृह्यच ।। १.३९ ।।  
  
"विष्णुर्मांरक्षऽऽत्वितिच स्वात्मरक्षांसमाचरेथ् ।  
"येऽस्मिन्देशेजीवन्तऽऽ इत्याश्रितांश्चविसर्जयेथ् ।। १.४० ।।  
  
"हलकृष्टेऽऽतिमन्त्रेण दारयेत्तामिलांशुभां ।  
कर्षयेद्वैष्णवैर्मन्त्रैः प्रागुदक्पृवणांमहीं ।। १.४१ ।।  
  
ततःकर्षकमाहूय सर्वत्रैवतुकर्षयेथ् ।  
अयार्यंपूजयित्वातु तथैवसहलौवृषौ ।। १.४२ ।।  
  
प्रथमङ्कर्षणं कृत्वा द्वितीयं कर्षणञ्चरेथ् ।  
बीजंसर्वंसमादाय प्रोक्षणैःप्राक्षणञ्चरेथ् ।। १.४३ ।।  
  
"इमेबीजाःप्ररोऽऽहेति सप्तग्राम्याण्यतःपरं ।  
वापयित्वातुबीजानि "देवित्वयिऽऽ समुच्चरन् ।। १.४४ ।।  
  
"दुहतांउहदिवऽऽ मित्युक्त्वातो यन्तत्रसमर्पयेथ् ।  
रक्षांसम्यग्विधायात्र चाचार्यमभिपूजयेथ् ।। १.४५ ।।  
  
"सस्याऽऽ इमेतिमन्त्रेण सस्यंपक्वंप्रणम्यच ।  
विष्वक्चेनादिभिर्मन्त्रैश्शान्तञ्चापिसमर्चयेथ् ।। १.४६ ।।  
  
"शुद्धाऽऽ इमेतिमन्त्रेण गोभ्यस्सम्यङ्निवेदयेथ् ।। १.४७ ।।  
  
  
इति श्रीवैखानसे भगवच्छास्त्रे भृगुप्रोक्तायां  
संहितायां प्रकीर्णाधिकारे प्रथमोऽध्यायः.
