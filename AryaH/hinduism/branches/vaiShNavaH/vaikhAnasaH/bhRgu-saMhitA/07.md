+++
title = "07 सप्तमोऽध्यायः"

+++
[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")

←[षष्ठोऽध्यायः](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE/%E0%A4%B7%E0%A4%B7%E0%A5%8D%E0%A4%A0%E0%A5%8B%E0%A4%BD%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83 "भृगुसंहिता/षष्ठोऽध्यायः")

**[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")**  
सप्तमोऽध्यायः  
\[\[लेखकः:\|\]\]

[अथाष्टमोऽध्यायः](/w/index.php?title=%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE/%E0%A4%85%E0%A4%A5%E0%A4%BE%E0%A4%B7%E0%A5%8D%E0%A4%9F%E0%A4%AE%E0%A5%8B%E0%A4%BD%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83&action=edit&redlink=1 "भृगुसंहिता/अथाष्टमोऽध्यायः (पृष्ठं न विद्यते)")→

अथ सप्तमोऽध्यायः.  
परिवारालयलक्षणम्.  
अथातः परिवाराणामालयस्य च लक्षणं ।  
विमानात्पादहीनं वा तदर्धं वा समाचरेथ् ।। ७.१ ।।  
  
वर्णयुक्तं ततश्श्रेष्ठं कनियोवर्णहीनकं ।  
सोमेशानद्वयोर्मध्ये विष्वक्सेनं प्रकल्बयेथ् ।। ७.२ ।।  
  
द्वारस्य दक्षिणे चेन्द्र माग्नेय्यां पचनालयं ।  
तस्य पश्चिमदेशेतु पानीयस्थानमेवच ।। ७.३ ।।  
  
याम्ये शयनमुद्दिष्टं तत्पूर्वे यागमण्डपं ।  
ऐशान्ये पुष्पदेशन्तु दक्षिणे वस्त्रसंचयं ।। ७.४ ।।  
  
ईशानसोमयोर्मध्ये स्थापनं ... तथा ।  
इन्द्राग्न्योर्मध्यमेचैव धान्यस्थानं प्रशस्यते ।। ७.५ ।।  
  
सोपानमध्ये श्रीभूतमर्चयेद्बहिराननं ।  
पुरस्ताद्गरुडं तस्य देवाभिमुखमर्चयेथ् ।। ७.६ ।।  
  
विमानपालान्दिक्पालान्भास्करेण समायुतं ।  
चक्रं ध्वजं च शङ्खं च भूतं वै भूतनायकं ।। ७.७ ।।  
  
प्रथमावरणे देहुस्तत्तद्देशे समर्चयेथ् ।  
उत्सवं बलिमारभ्य अनपायिविशेषतः ।। ७.८ ।।  
  
अमितस्यापि तन्तत्र प्रदक्षिणमथाचरेथ् ।  
देवस्य कण्ठसीमान्तं बाह्यन्तं स्तनसम्मितं ।। ७.९ ।।  
  
नाभ्यन्तं वा विशेषेण परिवारोदयं क्रमाथ् ।  
धात्रादिभूतपर्यन्तं परिवारान्विशेषतः ।। ७.१० ।।  
  
वर्णवाहनकेत्वाद्यैर्नामनक्षत्रपूर्वकं ।  
मयाक्रियाधिकारे तु व्यक्तमुक्तन्तुलक्षणं ।। ७.११ ।।  
  
  
बेरलक्षणम्-(शैलादि भेदः)  
  
अथ वक्ष्ये विशेषेण बेरलक्षणमुत्तमं ।  
शैलजं रत्नजं चैव धातुजं दारवं तथा ।। ७.१२ ।।  
  
मृण्मयं स्यात्तथैवेति पञ्चधाबेरमुच्यते ।  
चतुर्विधं तु शैलं स्यात्सप्तधा रत्नजं तथा ।। ७.१३ ।।  
  
अष्टधा धातुजं प्रोक्तं दारुजं षोडशोच्यते ।  
मृण्मयं द्विविधं प्रोक्तं क्रमाल्लक्षणमुच्यते ।। ७.१४ ।।  
  
शैलजलक्षणम्  
श्वेतं रक्तं तथा पीतं कृष्णं चैव चतुष्टयं ।  
शैलजं भेदमाख्यातं तस्य लक्षणमुच्यते ।। ७.१५ ।।  
  
गोक्षीरसन्निभाचैव शङ्खकुन्देन्दु सन्निभा ।  
शीला श्वेता समाख्याता सा तु वश्यप्रदायिका ।। ७.१६ ।।  
  
जपाकुसुमसंकाशा शिला शोणितसन्निभा ।  
बन्धूकपुष्पप्रतिमा जातिहिङ्गुलिकोपमा ।। ७.१७ ।।  
  
शिला रक्ता समाख्याता जयदा लक्षणान्विता ।  
पीता सुवर्णसदृशा रजनीचूर्णसन्निभा ।। ७.१८ ।।  
  
शिला लक्षणसंयुक्ता धनधान्यसुखप्रदा ।  
माषमुद्गल?संकाशा तथाजंबूफलोपमा ।। ७.१९ ।।  
  
भृङ्ग? मुत्पलसंकाशा प्रजावृद्धिकरास्मृता ।  
शिला कृष्णा तु सर्वेषां सर्वसिद्धिप्रदायिका ।। ७.२० ।।  
  
विप्रक्षत्रियवैश्यानां शूद्राणाञ्च यधाविधि ।  
श्वेता रक्ता तथा पीता कृष्णा चैव यथाक्रमं ।। ७.२१ ।।  
  
द्विजानां च त्रिवर्णानां शिला रक्ता जयप्रदा ।  
श्वेता मोक्षप्रदा प्रोक्ता ब्राह्मणानां विशेषतः ।। ७.२२ ।।  
  
एतैन्तुध्रुवबेरन्तु कारयेद्यदिभक्तितः ।  
माणिक्यं च प्रवालं च वैदूर्यं स्भटिकं तथा ।। ७.२३ ।।  
  
मरतकं पुष्यरागं च नीलं चैतेषुरत्नजाः ।  
माणिक्यं श्रीकरं प्रोक्तं प्रवालं वश्यकारकं ।। ७.२४ ।।  
  
आकर्षणं तु वैढूर्यं स्फाटिकं पुत्रवृद्धिदं ।  
विद्वेषणं मरतकं स्तंभनं पूष्यरागकं ।। ७.२५ ।।  
  
नीलं तुरमणैः कार्यं रत्नजानां फलं भवेथ् ।  
एतेषां कौतुकं कुर्या दन्येषां च विधीयते ।। ७.२६ ।।  
  
हैमं रैप्यं तथाताम्रं कांस्यं चैवारकूटकं ।  
आयसं सीसकं चैव त्रपुकं चेति धातुजं ।। ७.२७ ।।  
  
हैमन्तु श्रीप्रदं प्रोक्तं रौप्यं राज्यप्रदायकं ।  
ताम्रं पुत्रसमद्ध्यर्थं कांस्यं विद्वेषकारकं ।। ७.२८ ।।  
  
प्रोच्चारणे चारकूट मायसं क्षयकारणं ।  
सीसं नीरौगकरणं त्रपुरायुर्विनाशनं ।। ७.२९ ।।  
  
एवं तु लोहजं प्रोक्तं ततो दारुजमुच्यते ।  
देवदारुश्शमीवृक्षं पिप्पलं नन्दनं तथा ।। ७.३० ।।  
  
असनं खदिरञ्चैव वकुलं शङ्खि वातनं ।  
मयूरपद्मडुण्डूक कर्णिकारं तथैव च ।। ७.३१ ।।  
  
निबूकाञ्जनिकाचैव प्लक्षमौदुंबरं तथा ।  
एतैर्वर्ज्यास्तु? चत्वारो द्विजातिक्रमयोगतः ।। ७.३२ ।।  
  
मृण्मयं द्विविधं प्रोक्तं पक्वापक्वं तथैव च ।  
पक्वं च नाशकं चैवं अपक्वं सर्वसिद्धितं ।। ७.३३ ।।  
  
  
निमित्तदर्शनम्-(शुभनिमित्तानि)  
  
यस्मिन्देशे शिलास्तीति गच्छेन्निश्चितमानसः ।  
प्रयाणकाले शकुना श्शुभाश्शुभ फलप्रदाः ।। ७.३४ ।।  
  
शुभवाक्योदकुंभास्थि गजराजद्विजोत्तमाः ।  
चर्ममांसदधिक्षीर दुन्दभिध्वनयश्शुभाः ।। ७.३५ ।।  
  
(अशुभनिमित्तानि)  
अशोभनांस्तथावक्ष्येशपमाना यथायति ।  
विकीर्णकेशाविप्रैक्यघृततैलाक्तदर्शनं ।। ७.३६ ।।  
  
रिक्तकुंभनिरोधोक्ति तैलभाजनदर्शनं ।  
प्रयाणकाले नष्टास्तु विपरीतफलप्रदाः ।। ७.३७ ।।  
  
शुभे प्रयाणं कर्तव्यं स्थित्वा शोभनलक्षणं ।  
शिलां प्राप्य शुभेस्थाने वास्तुहोमं समाचरेथ् ।। ७.३८ ।।  
  
वैष्णवं पौरुषं सूक्तं श्रीभूसूक्तं तथैव च ।  
परिषेकं ततःकृत्वा कलशान्पञ्च सुन्यसेथ् ।। ७.३९ ।।  
  
मृद्गन्धाक्षतजप्यांश्च सर्वौषध्युदकन्तथा ।  
संस्थाप्याभ्यर्च्य पाद्याद्यै न्तत्तद्देवां त्समर्चयेथ् ।। ७.४० ।।  
  
अभिषिञ्चेच्छिलां सूत्रे? मुहूर्तेकरणान्विते ।  
अतोदेवादिमन्त्रेण शिलां छित्वाविचक्षणः ।। ७.४१ ।।  
  
अधोभागं मुखं तत्र शिर ऊर्ध्व प्रकल्पयेथ् ।  
पूर्वतश्चोत्तरे वाथ शिरोभागं प्रकल्पयेथ् ।। ७.४२ ।।  
  
मुखं पृष्ठं तथापादं पार्श्वं चैव शिरस्तथा ।  
लाञ्छयित्वा विधानेन ततस्तक्षण माचरेथ् ।। ७.४३ ।।  
  
बाला च युवती वृद्धाज्ञातव्या लक्षणान्विता ।  
स्निग्धा मृद्वी नता चैव बाला क्षीरस्वरातथा ।। ७.४४ ।।  
  
सुस्वरा का न्तिसंयुक्ता युवती सा शिला स्मृता ।  
असिता झर्घरा रूक्षा वृद्धा या निस्स्वराशिला ।। ७.४५ ।।  
  
बाला क्षयप्रदा प्रोक्ता युवती सुसमृद्धिदा ।  
कार्यनाशकरी वृद्धा ग्राह्या ज्ञात्वाशिलास्तथा ।। ७.४६ ।।  
  
मूर्धनस्तक्षणङ्कृत्वा शिलादोषांन्तु लक्षयेथ् ।  
शिलां प्रलिप्यक्षीरेण सर्पिषा सीसगैरिकैः ।। ७.४७ ।।  
  
एकरात्रोषितशिलां संप्रक्षाल्यांभसाततः ।  
शिलादोषं परीक्ष्यैव कर्तव्यं विधिचोदितं ।। ७.४८ ।।  
  
रेखाबिन्दुः कलङ्कश्च शिलादोषाः प्रकीर्तिताः ।  
मण्डलं तु भवेत्तत्र यत्र गर्भं विनिर्दिशेथ् ।। ७.४९ ।।  
  
सिते तु मण्डले सर्पोरक्तेतु कृकलासकं ।  
पीते तु मण्डले गोधा मञ्जिष्ठे दर्दुरो भवेथ् ।। ७.५० ।।  
  
कपिले मूषिका प्रोक्तासितवर्णे तु वृश्चिकः ।  
श्वेतरक्तविमिश्रेतु वृश्चिकश्श्वेतरक्तके ।। ७.५१ ।।  
  
रक्तमिश्रेतु मण्डूको मण्डलोभवेथ् ।  
सिंदूरवर्णे खद्योतः कपोते गृहगौलिका ।। ७.५२ ।।  
  
गुडवर्णेतु पाषाणं निस्स्वशोभे जलं भवेथ् ।  
वर्जयेद्गर्भ संयुक्तां विमलैरञ्चिन्तां तथा ।। ७.५३ ।।  
  
विमलं हेमकांस्याख्यं लोहाख्यं चत्रिदा स्मृतं ।  
परीक्ष्यैवं प्रकर्तव्यमेव मेव प्रमाणतः ।। ७.५४ ।।  
  
प्रासादगर्भमानं वा हस्तमानमथापि वा ।  
प्रत्येकं त्रित्रिभेदं स्याद्द्वारमानं प्रवक्ष्यते ।। ७.५५ ।।  
  
द्वारादध्यर्धकं चैव द्वारात्पादाधिकं तथा ।  
मध्यमं च कनीयस्स्याद्द्वारमेवं विधीयते ।। ७.५६ ।।  
  
अधमोत्तमयोर्मध्ये त्वष्टधा कारयेद्बुधः ।  
कनीयस्त्रीणि विज्ञेयं त्रीणि मध्यमकं तथा ।। ७.५७ ।।  
  
त्रीणि चोत्तमकं विद्यादुत्सेधं नवथा भवेथ् ।  
स्तंभादध्यर्धकं तुङ्गमुत्तमं तु विशेषुः ।। ७.५८ ।।  
  
उत्तमाधमयोर्मध्ये द्वारमानेन योजयेथ् ।  
गर्भगेहसमं मध्यं त्रिपादं चाधमं भवेथ् ।। ७.५९ ।।  
  
पादाधिकं तु विज्ञेयं श्रेष्ठमेवं विधीयते ।  
(उत्तमाधमयोर्मध्ये द्वारमानेन योजयेत्) ।  
हस्तमानं तधावक्ष्ये नवहस्तं तधोत्तमं ।। ७.६० ।।  
  
षडङ्गुलैस्सहान्यान्तु सार्धद्विहस्तकावधि ।  
एवमुत्सेधमानन्तु स्थावरस्य प्रशस्यते ।। ७.६१ ।।  
  
जङ्गमानां भवेन्नाम मूलबेरवशात्तथा ।  
बिंबोदयं चतुर्विंशद्भागानष्टांशकं तथा ।। ७.६२ ।।  
  
बिंबोदयं चतुर्विंशद्भागानष्टांशकं तथा ।  
वेदांशं तु भवेदुच्चं जङ्गमस्य प्रकीर्तितं ।। ७.६३ ।।  
  
मानाङ्गुलेन सप्तादि द्विद्व्यङ्गुलविधानतः ।  
पञ्चाशत्सवनाङ्गुल्या विधिस्सर्वोविधीयते ।। ७.६४ ।।  
  
मूलबेरांगुलान्मानमारभ्यैकादशांगुलं ।  
द्विद्व्यङ्गुलविवृद्ध्यातु सषष्टित्षङ्गुलं? भवेथ् ।। ७.६५ ।।  
  
प्रत्येकं तु त्रिभेदं स्यादुत्तमाधममध्यतः ।  
उत्कृष्टं नवतुङ्गं स्यान्मध्यमं नवतुङ्गकं ।। ७.६६ ।।  
  
निकृष्टं तु तथा प्रोक्तं सप्तविंशतितुङ्गकं ।  
एतैरुत्तममानं स्यास्मध्यमं च तथैव हि ।। ७.६७ ।।  
  
कर्मार्चोत्सवस्नानाच्च योज्यं स्यादन्यधा नतु ।  
अधमैस्तु भवेद्यत्र बलिबेरं विधीयते ।। ७.६८ ।।  
  
मात्रांगुलेन यन्मारं गृहार्चाणां तु नान्यथा ।। ७.६९ ।।  
  
  
इति श्रीवैखानसे भगवच्छास्त्रे  
भृगुप्रोक्तायां संहितायां प्रकीर्णाधिकारे  
सप्तमोऽध्यायः.
