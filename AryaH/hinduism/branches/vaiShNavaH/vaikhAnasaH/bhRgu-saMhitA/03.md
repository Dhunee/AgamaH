+++
title = "03 तृतीयोऽध्यायः"

+++
[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")

←[द्वितीयोऽध्यायः](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE/%E0%A4%A6%E0%A5%8D%E0%A4%B5%E0%A4%BF%E0%A4%A4%E0%A5%80%E0%A4%AF%E0%A5%8B%E0%A4%BD%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83 "भृगुसंहिता/द्वितीयोऽध्यायः")

**[भृगुसंहिता](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE "भृगुसंहिता")**  
तृतीयोऽध्यायः  
\[\[लेखकः:\|\]\]

[चतुर्थोऽध्यायः](/wiki/%E0%A4%AD%E0%A5%83%E0%A4%97%E0%A5%81%E0%A4%B8%E0%A4%82%E0%A4%B9%E0%A4%BF%E0%A4%A4%E0%A4%BE/%E0%A4%9A%E0%A4%A4%E0%A5%81%E0%A4%B0%E0%A5%8D%E0%A4%A5%E0%A5%8B%E0%A4%BD%E0%A4%A7%E0%A5%8D%E0%A4%AF%E0%A4%BE%E0%A4%AF%E0%A4%83 "भृगुसंहिता/चतुर्थोऽध्यायः")→

अथ तृतीयोऽध्यायः  
विमानभेदाः  
अथविन्यासरूपाणि प्रवक्षन्तेयथाक्रमं ।  
श्रीवत्संप्रथमंप्रोक्तं नन्द्यावर्तन्द्वितीयकं ।। ३.१ ।।  
  
तृतीयंस्वस्तिकंविन्द्याच्चतुर्थंभद्रकंस्मृतं ।  
दण्डकंपञ्चमन्त्वाहुर्वेदिकंषष्ठमुच्यते ।। ३.२ ।।  
  
कुंभकंसप्तमंविन्द्या दष्टमंपद्मकन्तथा ।  
नवमंस्याद्रथपदं दशमन्तुप्रकीर्णकं ।। ३.३ ।।  
  
एतेषामाकृतिंवक्ष्ये यथावदनुपूर्वशः ।  
न्यत्रदण्डकात्सर्वं बहिर्वीधीसमन्वितं ।। ३.४ ।।  
  
तस्यचास्तगन्तैश्चिह्नैश्श्रीवत्साद्यंविधीयते ।  
एकप्राचीनवीधीक मुदीचीनान्यवीथिकं ।। ३.५ ।।  
  
श्रीवत्समितिविज्ञेयं सर्वविद्यासमंमतं ।  
मध्येकोणं चतुर्द्वारं प्रागीशादिप्रदक्षिणं ।। ३.६ ।।  
  
तन्निगन्तोजवीथीकं नन्द्यावर्तमितिस्मृतं ।  
स्वस्तिकन्त्वोजवीथ्यन्तं भद्रंमध्यप्रतोलिकं ।। ३.७ ।।  
  
एकप्राचीनकन्दण्डं चतुरश्रन्तुवेदिकं ।  
वृत्तङ्कुंभकमुद्दिष्टं पद्मकंस्याद्द्विवेदिकं ।। ३.८ ।।  
  
ब्रह्मकोशाष्टकद्वारवीथीरथपदाकृतिः ।  
प्रागुदक्प्रवणञ्चैव प्रकीर्णकमुदाहृतं ।। ३.९ ।।  
  
द्विद्वारंवाचतुद्वान्रं मनस्तोयुक्तितोभवेथ् ।  
अयुक्तद्वारदेवस्य भजनंनाभिधीयते ।। ३.१० ।।  
  
दण्डकस्तेनमानेन योनिग्रहणमुच्यते ।  
शरीरमङ्गंप्रत्यङ्गं ज्ञात्वायोनिंप्रकल्पयेथ् ।। ३.११ ।।  
  
ग्रामंशरीरमङ्गंस्स्याद्देवद्विजपरिग्रहं ।  
प्रत्यङ्गमङ्गंसंवृत्तं विमानभवनादिकं ।। ३.१२ ।।  
  
दण्डेनपूर्वयोर्वादं हस्तेनान्यत्रधीयते ।  
दण्डेविस्तारमायाम मेकैकङ्गुणयेत्त्रिभिः ।। ३.१३ ।।  
  
एकैकंषष्टिभिहिन्त्वा शिष्टंयोनिंसमादिशेथ् ।  
हस्तेनद्वयसंसर्गे त्रिगुणंवसुभिहन्रेथ् ।। ३.१४ ।।  
  
शेषंयोनिंविजानियाद्ध्वजधूमादिकङ्क्रमाथ् ।  
सर्वत्रकल्पयेद्योनिं तयोर्वर्गफलेनवा ।। ३.१५ ।।  
  
योनेर्महादिशाश्रेष्ठा दिविसप्तत्रिगहिन्ता ।  
प्रवीणञ्चतुरश्रंस्याच्चेषाणामायतंविदुः ।। ३.१६ ।।  
  
अष्टषट्चतुरंशास्स्यु रितरेषांयथाक्रमं ।  
एवमायामयोगस्तु प्रत्यङ्गस्यैवकल्पयेथ् ।। ३.१७ ।।  
  
अङ्गेद्विगुणमायामं पादन्यूनमधाधिकं ।  
अर्धंनवाहयेन्न्यून मधिकन्तुविधीयते ।। ३.१८ ।।  
  
आत्मावास्तुशरीरस्य विस्तारादधिकंविदुः ।  
पादायामशिखावापि द्विगुणंवाविशेषतः ।। ३.१९ ।।  
  
समंवासर्वतःकुर्याच्चरीरन्दण्डकादृते ।  
वर्धयेदधिकायामं दण्डषोडशकेनवा ।। ३.२० ।।  
  
दण्डे अष्टगुणङ्कुर्या दायामंयुक्तितोऽथवा ।  
अङ्गमागमविस्तारो दण्डभेदोऽपियोज्यते ।। ३.२१ ।।  
  
अन्यत्रदण्डनेछिन्द्याच्चरेषुतुविशेषतः ।  
पातंविस्तारसूत्रेषु विदुस्सूत्रद्वयेऽपिवा ।। ३.२२ ।।  
  
कण्ठसूत्रद्वयेवापि प्रत्यङ्गेनैव कारयेथ् ।  
विधिभेदन्तुकर्तव्यं ब्रह्मभागेविशेषतः ।। ३.२३ ।।  
  
एवङ्क्रमेण शास्त्रज्ञश्शरीरं संप्रकल्पयेथ् ।। ३.२४ ।।  
  
विष्णुस्थापनम्  
सहस्रभूसुरादूर्ध्वे ब्रह्मांशेवायुदेशके ।  
पञ्चमूर्तिविधानेन स्थापयित्वा जनार्धनं ।। ३.२५ ।।  
  
वैखानसै महाभागैर्वैदिकार्चनतत्परैः ।  
वेदान्तवेदिभिर्विप्रैरञ्चयेत्पुरुषोत्तमं ।। ३.२६ ।।  
  
शङ्करादि स्थापनं ईशान ईश्वरञ्चैव सोमेशानावथापिवा ।  
पश्चिमेकेशवस्थान मैशान्यांशङ्करालयं ।। ३.२७ ।।  
  
अनुकल्पंविकल्पञ्च कल्पञ्चैवत्रिधाभवेथ् ।  
भूपरीक्षादियत्कर्म अनुकल्पमितिस्मृतं ।। ३.२८ ।।  
  
देवादीनांमुनीनाञ्च कल्पयेत्तुविकल्पकं ।  
गभेन्मृदालयेयत्र प्रतिष्ठायान्तुकल्पकं ।। ३.२९ ।।  
  
एवन्देशंविनिश्चित्य मूलस्थानञ्चनिर्दिशेथ् ।  
निर्मितेऽत्रविमानस्यचो त्सेधार्थंसमन्तुवा ।। ३.३० ।।  
  
जलास्तंवाशिलान्तं वाखानयेदुचितंसुधीः ।  
विस्तारायामसीमान्ताद्बाह्येखात्वादृढायच ।। ३.३१ ।।  
  
एकहस्तन्द्विहस्तंवा त्रिहस्तंवाधिकङ्क्रमाथ् ।  
वालुकैर्विश्वतःपूर्य दृढीकरणमादिशेथ् ।। ३.३२ ।।  
  
बालालयन्तुशक्तानामशक्तानांविनाभवेथ् ।  
ध्रुवार्चायाःप्रतिष्ठाचे द्बालागारंनकल्पयेथ् ।। ३.३३ ।।  
  
  
इति श्रीवैखानसे भगवच्छास्त्रे भृगुप्रोक्तायां संहितायां प्रकीर्णाधिकारे तृतीयोऽध्यायः
