+++
title = "१४ इज्या-प्रकरणम्"

+++
शुद्धोऽपि माध्याह्निकस्नानमवश्यं कुर्यात् । अशक्तौ आर्द्रवस्त्रेण देहं संमृज्य तस्मिन्नेव दिने शोषितं वस्त्रं धृत्वा मान्त्रमानसे स्नाने कृत्वा माध्याहिकसन्ध्योपासनादिकं कुर्यात् ! 
अन्यदीयवस्त्रम् , रात्रावुपयुक्तं कम्बलादिकं गोणीं सूत्रं पत्रिकां शय्याम् उपधानं बालं कन्यकां नारीं कन्थां पूर्वदिनशोषितवस्त्रम् अशुद्धत्वेन शिष्टसंमतमन्यच्च वस्तु स्पृष्ट्वा न भगवदाराधनादिकं कुर्यात् । 
तत्स्पर्शे स्नानमेव कुर्यात् । 
प्रातःकालकृत्येषु अव्यवहितपूर्वदिनवस्त्रधारणे न दोषः । 
एवं सुप्त्वा रुदित्वा च न कर्माणि कुर्वीत ; स्नात्वैव कुर्वीत । 
अत्यन्ताशक्तस्य उक्तनिमित्तसंभवे मान्त्रं मानसं च स्नानं भवेत् ।
 किञ्चित् शक्तौ उष्णोदकस्नानम् ॥

व्योममुद्रा नाम-प्रसारिततर्जनीकनिष्ठिके सङ्कोचितमध्यमानामिके उत्ताने वामकरतले तथाविधाङ्गुलीकं दक्षिणकरतलमधोमुखं निधाय दक्षिणतर्जन्युपरि प्रसारिते वाममध्यमानामिके दक्षिणाङ्गुष्ठेनावष्टभ्य बामतर्जनीपृष्ठभागे प्रसारितयोः दक्षिणमध्यमानामिकयोःवामाङ्गुष्टेनावष्टम्भनम् ॥