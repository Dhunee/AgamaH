+++
title = "११ औपासन-प्रकरणम्"

+++
प्रतिदिनमौपासनमवश्यं कुर्यात् । मृत्तिकां विना मासं मूत्रशौचे, पक्षमौपासनाकरणे, सप्तदिनानि उष्णोदकस्नाने च ब्राह्मणः शूद्रतुल्यो भवेत् । 
औपासनाशक्तौ तत्तन्मासावसाने प्रस्थपञ्चकपरिमित तण्डुलं स्वधर्मनिरताय दरिद्राय श्रीवैष्णवाय दद्यात् ; वत्सरावसाने वा षष्टिप्रस्थपरिमितं तण्डुलम् । 
तण्डुलदानस्याप्यभावे प्रत्यवायो दुष्परिहरः स्यात् ।।