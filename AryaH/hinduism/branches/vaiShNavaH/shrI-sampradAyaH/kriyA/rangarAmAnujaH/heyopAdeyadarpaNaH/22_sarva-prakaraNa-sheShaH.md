+++
title = "२२ सर्व-प्रकरण-शेषः"

+++
एतावता प्रबन्धेन तत्तत्प्रकरणेषु उपादेयान् हेयांश्च कतिका विषयान् दिक्प्रदर्शननीतिमनुसृत्य प्रामीहशाम । एवंजातीयकान् अन्यान् अंशान् आस्तिकाग्रेसराः सप्रतिपनशिष्टानुष्ठानमन्वीक्ष्य गृह्णीयुरिति इतो विम्यते । परन्तु अत्यन्तावश्यकः कश्चन विषयः सर्वप्रकरणशेषतयोच्यते ।

केषुचित् कर्मसु प्राणायामत्रयं शास्त्रेषु विहितम् । एवं क्वचिदा. चमनद्वये, कुत्रचित् तत्त्रयं च विहितम् । गायत्रीजपोऽपि अष्टोत्तरसहस्त्र. संख्याकः, अष्टोत्तरशतसंख्याकः, तन्न्यूनसंख्याकश्च बहुविध उक्तः । अशुद्धपात्रस्य शुद्धयर्थं तिन्त्रिणीसृजलादिभिः त्रयोदशवार शोधन विहितम् । एवं गुद-लिङ्गप्रक्षालनमपि संख्यानियमवदेव दृष्टम् । एव मन्यत्रापि द्रष्टव्यम् । अत्र सर्वत्र सत्वरेण अन्यचितेन च अधिक संख्यापरिग्रहापेक्षया, अस्वरेण तचितेन च शास्त्रोक्तायाः तदविरोधेन कचित् स्वयमूहितायाश्च न्यूनसंख्यायाः परिग्रह एव वरम् । तथा हि-- अवर सध्यान च प्राणायामाचमनयोः अशक्तेन सकृत्करणमपि प्रत्य. वायनिवारकं भगवत्प्रीतिजनक च भवेत् । न वैपरीत्येन असकृत्करणम् । तत्याचमने चुलकेन जलादानानन्तरं मन्तं शनैरुच्चार्य हृद्भत तोयं पिबेत् । एवं निःकुर्यात् । न तु तोयमाददान एव पिबेत् । अङ्गस्पर्शश्च त्वसं विना यथावन्मन्त्रेण कार्यः। प्राणायाममपि सम्यक् कुर्यात् । एक्मशक्तौ सत्यां यथावदनुष्ठाने दशवारजपोऽपि युक्ततरः । न त्वश क्तावपि वैपरीत्येनानुष्ठितोऽधिकजपः । किंपुनः शक्तौ । एवमन्य साप्यूह्यम् । तथा ध्यानरहितं कर्म निष्फलम् । तस्मात् सन्ध्योपास नादिकं सर्वे कर्म तत्तद्देवताः, कचित् तदन्तर्यामिण क्वचित् साक्षाद्वाच्यं च परमात्मानं तदीयविग्रहादिकमन्यांश्च विषयान् ध्यायन्नेव कुर्यात् । एवं जल्पतोऽधिकजपापेक्षया, मौनिनः स्वल्पजप एव ज्यायान् ।।

एवं भगवदाराधनेऽपि सत्वरं ध्यानरहितं च अनेकोपचार समर्पणापेक्षया अत्वरं सध्यानावधानं च प्रधानकतिपयोपचारसमर्पणमेव वरम् । तथा हि-उद्धरिण्या अर्यमादाय, 'भगवन् ! इदमय प्रक्ति गृहीष्वा इति समयभक्तिविनयं शनैः प्रार्थ्य, मूलमन्त्र सखरमुच्चार्य भगवद्दक्षिणहस्ते मनसा किञ्चित् प्रदाय, शेषं प्रतिग्रहपाने प्रक्षिप्य, 'भगवन् ! एतदनुबन्धिनोऽपराधान् क्षमख' इति प्रार्थ्य, 'अनेन भग वान प्रीयतां वासुदेवः' इति भगवति समर्पयेत् । एवं पाधादावपि द्रष्टव्यम् । एवं करणे देशकालादिवैषम्येण लघुतरमर्चनेऽपि न दोषः । अतित्वरया करणे, सर्वमकृतप्रायमेव । यद्येकमपि शास्त्र संपूर्णमधीते, सम्यक् जानाति च, तदा विद्वानिति व्यवहियते, शक्नोति च भनधी तमपि विषयजातं विज्ञातुम् । न हि किंचिस्पृष्टसर्वशास्त्र: कंचिदपि विषयलवं यथावत् ज्ञातुमीष्टे । अयमेव न्यायोऽत्रानुसन्धेयः । यथाव दधीतसर्वशास्त्रस्य प्रवचनादाविव । यथावदनुष्ठितमुख्यपक्षस्य भगव
प्रीत्यादौ कैमुतिकन्यायो द्रष्टव्यः ।।

एवं हस्तौ आकूपरं सम्यक् प्रक्षाल्यैव पूर्वोक्तपात्रनय अन्यद्वा परिशुद्धं वस्तु गृह्णीयात् ; न तु करतलमात्रं ब्रह्मयज्ञकाल इब जलेन संमृज्य गृह्णीयात् । तथा सति पालादेरशुद्ध्या, तत्साध्य क्रियाजात विफलमेव भवेत् । किं बहुनोक्तेन ? यस्तावत् श्रुतिस्मृतिपाश्चरात्रोक्तं सर्वे नित्यनैमितिकरूपसत्कर्मजात तित्तत्कालेषु यथावदनुतिष्ठति, तस्यापि सूक्ष्माचारापरिज्ञाने खदेह-यज्ञसूत्र-उत्तरीयादेरशुद्धतायाः, पूर्वोत्तपात्रा णामशुद्धेन पादशोधनपालादिना परस्परं च संसगैस्य, साक्षादाराधनोपक रणभूततुलसीपुष्पगन्धादीनां भगवदनहतायाश्च प्रसङ्गेन, निष्फलानुष्ठा नत्वं यथावदनुष्ठानाभावो वा प्रसजेत् । तत्वज्ञानादिभिः अन्यैर्बहुभिः प्रशंसाहेतुभिः प्रकारैः आधिक्ये सत्यपि सूक्ष्माचारपरिज्ञानवैभवादेव हि कुलान्तरापेक्षया श्रीवैष्णवकुलमन्येऽपि प्रशंसन्ति । अतः कालादिदोषात् तभ्रंशो मा भूदित्यस्माभिरद्यान दिक् प्रदर्शिता । इति सर्वमनवद्यम् ।।

इत्थं शिष्टतमाचारं स्मृतिं चालोच्य संयमी।
रङ्गरामानुजाभिख्यः कृतवान् कृतिमुत्तमाम् ॥ 
त्यजतो वैष्णवकुलं सूक्ष्माचारस्य संप्रति । 
स्थापनार्था कृतिर्भूयात् सतामादरभाजनम् ॥

॥ हेयोपादेयदर्पणः संपूर्णः ।। 
श्रीमते वेदान्तरामानुजमहादेशिकाय नमः ॥
श्रीमते रङ्गरामानुजमहादेशिकाय नमः ॥
शुभमस्तु