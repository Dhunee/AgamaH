+++
title = "०९ सन्ध्योपासनादि-प्रकरणम्"

+++
 स्वयं तत्तद्दिगभिमुखो भूत्वा देवर्षिपितृतर्पणं कुर्यात ; न तु हस्तमात्रं तत्तदभिमुखं कुर्यात् । 
 स्वेषु तर्पणेषु जलान्जलिं गोशृङ्गमात्रमुद्धृत्य जलं क्षिपेत् । 
 छन्दोन्यासावसरे जिह्वायाः पुरतोऽङ्गुली: प्रदर्शयेत् ; व्याहृतिप्रभृतीनामङ्गन्यासावसरेऽपि नाभेरधःप्रदेशे एवमेवं कुर्यात् ; न तु स्पृशेत् : "आपोहिष्ठा” इत्यादिना प्रोक्षणावसरे प्रथमं प्रणवादिना प्रोक्षणं न विस्मरेत् । 
 हस्तद्वयेऽपि तत्तद्गुष्ठतर्जन्यो: परस्परसंबन्धो राक्षसमुद्रा।
 इयमर्घ्यप्रदानकेशवादितर्पणादिषु वर्जनीया ! चत्वारिंशत्पदादर्वागेव जपं कुर्यात् , न तदूर्ध्वे गच्छेत् । 
 प्रात: सूर्याभिमुखः तिष्ठन् गायत्रीं जपेत् । 
 अत्यन्ताशक्तौ उदङ्मुख आसीनो जपेत् , न तु प्राङ्मुख आसीनः । 
 मध्याहे प्राङ्मुख उदड्नुखो वा तिष्ठन् जपेत् । 
 अत्यन्ताशक्तौ आदित्ये पूर्वदिग्भागगते प्राङ्मुख उदङमुखो वा आसीनः पश्चिम दिग्भागगते उदङ्मुख आसीनो जपेत् । 
सायं प्रत्यङ्मुख उद्ङ्मुखो वा आसीन एव शक्तोऽशक्तश्च जपेत् । 
गायत्री व्ययतिरिक्तान् मन्त्रान् सर्वदा आसीन एव प्राङ्मुख उदङ्मुखो बा जपेत् ।
देवालयसमीपे सन्ध्योपासने अर्घ्यदानजपोपस्थानानि भगवदभिमुख एव कुर्यात् । 
मन्त्राचमनादिकं तु प्राङ्मुख उदङ्मुखो वा देवस्य पृष्ठभागप्रदर्शनवर्जे कुर्यात् । 
सर्वदिङ्नमस्कारमपि भगवदभिमुख एवं कुर्यात् । 
अर्घ्यदानानन्तरकर्तव्यं प्रदक्षिणं देवसमीपेऽपि यथावत्' कुर्यात् । 
वस्त्रानाच्छादितकरयुगलः आच्छादितैककरोऽवगुण्ठितशिराः धृतकञ्चकः प्रावृतकण्ठो जल्पन् वा न जपेत् । 
आचार्य भागवतजलाग्निसूर्याश्वत्थदेवालयादीन् पृष्ठीकृत्य न जपेत् । 
कर्मकाले नाभेरधोभागस्पर्शे हस्तं शोधयेत् । अशक्तौ दक्षिण श्रोत्रं स्पृशेत् । 
कदाऽप्योष्ठपुटं न स्पृशेत् । स्पर्शे हस्तशोधनमेव कुर्यात् । 
एवमेव गुदलिङ्गपादस्पर्शेऽपि ! जपकाले करौ संहताङ्गुली परस्परमसंयुक्तौ च कुर्यात् । 
जपकाले 'वरेण्यम्' इत्यत्र 'वरेणियम्' इति पठेत् ।

प्रातर्नासिकासमौ मध्याहे वक्षस्थलसमौ सायं नाभिसमौ करौ कृत्वा जपेत् । 
सन्ध्यात्रयेऽप्युपस्थानकाले "मित्रस्य", "आ सत्येन", "इम मे' इति मन्त्राणाम् ऋष्यादिन्यासमवश्यं कुर्यात् । 
तदा तदा तत्तज्जपस्थलं व्याहृतिभिः प्रोक्ष्यैवोपरितनं कर्म कुर्यात् । 
सन्ध्यादि नमस्कारावसरे सन्ध्यानन्तरं गायत्रीं, ततः सावित्री तदनु सरस्वती च नमस्कुर्यात् । 
ततः सकृदाचम्य सात्त्विकत्यागं कृत्वा द्विराचम्य अष्टाक्षरं जपेत् । 
अनन्तरमाचमनसात्त्विकत्यागसमर्पणानि कृत्वा, आधारशक्तयादितर्पणमारभेत । 
अस्य आचमनादिकं कृत्वा देवर्षि काण्डर्षिपितृतर्पणं कुर्यात्। 
अस्य तत्सर्वं कृत्वा ब्रह्मयज्ञमारभेत। 
अत्र वक्तव्यं सर्वमस्मदीय-आह्निकार्थदर्पणे द्रष्टव्यम् । 
प्रातः ब्रह्मयज्ञान्तानुष्ठानासंभवे सन्ध्योपासनमष्टाक्षरजपं च तदा कृत्वा मध्याहे सन्ध्योपासनाष्टाक्षरजपानन्तरं क्रमेण आधारशक्तयादितर्पण-देवादितर्पण-ब्रह्मयज्ञान् कुर्यात् । 
कदाचित् प्रातराधारशक्तयादितर्पणान्तकरणे तदानीं देवादितर्पणं परित्यज्य मध्याह्ने सन्ध्योपासनाष्टाक्षरजपानन्तरं ब्रह्मयज्ञं कृत्वा तदनन्तरं कुर्यात् । 
प्रातर्देवादितर्पण मध्याहे ब्रह्मयज्ञं च न कदाऽपि कुर्यात् । 
ब्रह्मयज्ञकाले आसीन एव पुरुषसूक्तान्तं जपेत् ।।
