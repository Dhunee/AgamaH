+++
title = "१९ स्वाध्याय-प्रकरणम्"

+++
भगवदभिषेकतोयोपयोगानन्तरं कृतशुद्धिके स्थले आसीन: इज्यां समाप्य "कृतं च" इत्यादिना स्वाध्यायसंकल्प कुर्यात् । 
यथाशक्ति वेदान्तग्रन्थावलोकन-प्रवचन-सात्त्विकपुराणपठन-मन्त्रजपादीन् कुर्यात् । 
उपादानकाल इवास्मिन् कालेऽपि अर्थकामप्रावण्य-परनिन्दादि गन्धरहितः आत्मगुणपूर्णः अनुष्ठानपर्यन्तज्ञानशालिभिः परमभागवतः सह परभक्तिनम्रः संभाषेत । 
उक्ताकाररहितकेवलश्रीवैष्णवविषयेऽपि प्रीतिमान् भवेत् । कस्मिन्नपि कदाऽपि करणनयेणापि अपराधलेशमपि न कुर्यात् । 
कदाचित् कर्मवशात् जाते अपराधे, सद्यः क्षामणं कुर्यात् । 
तदकरणे श्रीवैष्णवापराधिनाऽनेन क्रियमाण सर्व सत्कर्म विफलमेव स्यात् । 
भगवत्परत्वज्ञान-देवतान्तरवजनरूपाकारद्वययोगित्वे केवल श्रीवैष्णवविषयेऽप्यपराधः सत्कर्मनष्फल्यापादक एव । 
अन्यविषये. ऽप्यपराधः सामवादादिना तत्तदधिकारानुगुण्येन सद्यः परिहरणीयः । 
केनचित् भागवतेन निबन्धनमुखेन वा साक्षाद्वा प्रतिपादितमर्थ प्रमाणशिष्टाचाराननुगुणं मन्वानस्य तं प्रति ग्रन्थतो वा साक्षाद्वा दुरुक्तिलेशवर्ज प्रमाणाद्यनुगुणत्वेन स्वाभिमतस्यार्थस्थ प्रतिपादनं नापराध कोटौ प्रक्शेित। 
तदप्यापरावत्वेन यदि भागवतो मन्यते, तदाऽपि विनीतेन क्षामणमाले कार्यम् । 
अर्थप्रतिपादनं तु स्वेव कृतं न्याय्यं चेत् नान्यथा कुर्यात् । 
खस्य वस्तुतो निरपराधत्वेऽपि स्वकर्मवशात् पार्श्वस्या यदि परमभागवत कंचित् प्रति आत्मानमपराधिनं मन्यन्ते, तदाऽपि निर्विण्णा. चेतसा परमभागवत पार्श्वस्थांश्च प्रति सहृदयं क्षामण कार्यम् ! वस्तुस्थि विश्वोद्घाटनीया ।
 यद्येवमपि तथैव मन्येरन् , तदाऽपि न तान् प्रति चित्तविकारं भजेत् । 
 अपितु खकर्म स्मरन् तान् प्रति अविकृतमनाः सन्तुष्टचिलो बलेंत । 
 स्वविषये निष्कारणमपकुर्वत्स्वपि स्वकर्म तत्कर्म च स्मरता एवमेव तेषु निर्विकारं ससन्तोषं च वर्तितव्यम् । 
 केनाऽपि कारणेन कमप्यपराधलेशं न कुर्यात् , न वा कारयेदिति सर्वसारम् । 
 तदिदमपराधवर्जनं तत्संभवे क्षामणं परेणापराधे निर्विकारचित्तत्वादिकं च सन्यासिनामपि गृहस्थविषयेऽपि तुल्यं वेदितव्यम् । 
 क्षामणं तु कमिष्ठयति गृहस्थविषये शास्त्रबलात् , विना प्रणाम, भवेत् ॥