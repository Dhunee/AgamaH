+++
title = "२० सायं-सन्ध्योपासन-क्रमः"

+++
सायंसन्ध्योपासनं नदीतटाकादावेव शक्तः कुर्यात् । 
अनन्तरं गृहमागत्य यथाशक्ति स्वार्चामभ्यर्च्य प्रातरिव सांगप्रपदनं कुर्यात् । 
तत्र “सायमभिगमन" इति स्थाने "श्वः प्रातरभिगमन" इति पठनीयम् । 
अनन्तरं तर्पणरूपं वा वैश्वदेवं कुर्यात् । 
सन्ध्योपासनानन्तरमेव (निवेदनात् पूर्वं) वैश्वदेवतर्पणं न कदाऽपि कुर्यात् ।
आदित्ये अस्तं गते अन्ततो घटिकाद्वयमपोह्यैव भुञ्जीत ॥