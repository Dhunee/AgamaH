+++
title = "०७ वस्त्र-धारण-प्रकरणम्"

+++
प्राङ्मुख उदङ्मुखो वा वस्त्रं धारयेत्। 
कदाप्युत्तरीयमधः, अन्तरीयमुपरि च न धारयेत् । 
श्वेतं वस्त्रं धृत्वैव तत्तत्कर्म कुर्यात् ; न कम्बलादिकम् , न वा कुसुम्भादिरक्तं वस्त्रम् । 
आर्द्रमन्तरीयं कटिदेशादवमुच्य करेण परिशुद्धे स्थले त्यजेत् ।
न जले क्षिपेत् । 
त्यक्तं च मान्त्रमानसस्नानन्तरं व्याहृतिभिः प्रोक्ष्य पार्श्वे निक्षिपेत् । प्रोक्षणात् पूर्वं न स्पृशेत् । 
पुरोवस्त्रधारणप्रकरणम्भागे कच्छं धृत्वा पृष्ठभागे धारयेत् । अन्तरीयाग्रभागयोर्यथा दिनभेदेन व्यत्यासो न स्यात् , तथा प्रथमधारणानुसारेण धारयेत् । 
पुरस्ताद्वा पश्चाद्वा पुच्छकच्छं न कुर्यात् ॥
 
उत्तरीयाख्यमूर्ध्ववस्त्रं मलादिविसर्जन दन्तधावन वस्त्रधारणकालेषु शिरसि धारयेत्। 
स्नानोर्ध्वपुण्डधारणोपस्थान-वीथ्यादिगतभगवद्दर्शन सर्वविधतर्पण-वस्त्रनिष्पीडन-श्राद्ध-प्रदक्षिण-प्रणामकालेषु कटौ प्रादक्षिण्येन धारयेत् । 
उत्तरीयाग्रभागद्वर्य यथा न दृश्येत, यथा चान्तरीय कच्छाच्छादनं न भवेत् , तथा कटौ धारयेत् । 
मन्त्र जप-ब्रह्मयज्ञ-भगवदाराधन-भोजन-शुद्ध्यर्थाचमन-होमकालेषु भगवदालये च यज्ञसूत्र समानसन्निवेशं धारयेत् । 
आचार्यसमवधाने अर्न्यकाले च कटौ वा सूत्रद्वा धारयेत् । 
अन्यत्र संप्रतिपन्नशिष्टानुष्ठानानुगुणं यथेच्छं धारयेत् ।
अत्र वक्तव्यं सर्वम् अस्मदीये वस्त्रोपवीतप्रदीपाख्ये ग्रन्थे द्रष्टव्यम् । 
न कदाऽपि कण्ठमुत्तरीयेणाऽऽवारयेत् । 
स्रजमिव न धारयेत् । 
उत्तरीये नोपविशेत् । 
वस्त्रेगाङ्गानि न वीजयेत् । 
क्षणमपि कच्छहीनो मुक्तकेशो वा न तिष्ठेत् ॥
