+++
title = "०२ अभिगमनम्"

+++
अथाभिगमनम् ॥ (१) 

> पितृमातृगुरुप्राज्ञ-  
> रमापतिपदार्चनम् ।  
> विना मम वृथा याता  
> महती जन्मसन्ततिः । 

इति निर्विद्य, 

> गतैव हि गता जन्म-  
> ततिस् तच्-चिन्तनं मुधा।  
> अतस् तत् प्रविहायाद्य  
> चिन्तयाम्य् आत्मनो हितम् ।  
> इतः परम् अहं भक्त्या  
> रमा-कान्त-पदार्चनम् ।  
> करिष्यामि यथाशक्ति  
> काल-भागेषु पञ्चसु॥ 

इति सात्त्विक-धैर्यम् अवलम्ब्य  
अञ्जलिं बद्ध्वा,  

> कृतञ्च करिष्यामि भगवन्,  
> नित्येन भगवत्प्रीत्यर्थेन महाविभूति-चातुरात्म्य-भगवद्-वासुदेव-पादारविन्दार्चनेनाभिगमनेन भगवत्-कर्मणा भगवन्तं वासुदेवम् अर्चयिष्यामि। 

इत्यभिगमनं सङ्कल्प्य, 

> "भगवानेवाभिगमनाख्यं कर्म स्वस्मै स्व-प्रीतये स्वयम् एव कारयति" 

इति सात्त्विकत्यागं कृत्वा, 

> "ॐ  
> त्वय्य् आराधन-कामोऽयं  
> व्रतं चरितमिच्छति ।  
> सङ्कल्पसिद्ध्यै भगवन् !  
> पूरयास्य मनोरथान् ॥" 

इति मन्त्रण कैङ्कर्य-प्रतिबन्धक-निवृत्तिं प्रार्थ्य,  

> "अस्मद्-देशिकम् अस्मदीय-परमाचार्यान् अशेषान् त्रयी-  
> चूडादेशिक--तद्-गुरुन्, यति-वरं, पूर्णं मुनिं, यामुनम् ।  
> रामं पद्म-विलोचनं, मुनिवरं नाथं, शठद्वेषिणं,  
> सेनेशं श्रियम् इन्दिरा-सहचरं नारायणं संश्रये ॥" 

इति गुरुपरम्परामनुसन्धाय, 

> "सव्यं पादं **प्रसार्य** श्रित-दुरित-हरं, दक्षिणं **कुञ्चयित्वा**,  
> जानुन्य् **आधाय** सव्येतरम्, इतर-भुजं नागभोगे **निधाय** ।  
> पश्चद् बाहु-द्वयेन प्रतिभट-शमने धारयन् शङ्ख-चक्रे  
> देवी-भूषादि-जुष्टो जनयतु जगतां (मम तत्) शर्म वैकुण्ठनाथः ॥" 

इति भगवन्तं ध्यात्वा, 

> “ओं वासुदेवाय नमः, ओं सङ्कर्षणाय नमः, ओं प्रद्युम्नाय नमः, ओं अनिरुद्धाय नमः,  
> ओं केशवाय नमः, ओं नारायणाय नमः ओं माधवाय नमः, ओं गोविन्दाय नमः, ओं विष्णवे नमः, ओं मधु सूदनाय नमः, ओं त्रिविक्रमाय नमः, ओं वामनाय नमः, ओं श्रीधराय नमः, ओं हृषीकेशाय नमः, ओं पद्मनाभाय नमः, ओं दामोदराय नमः,  
> ओं मत्स्याय नमः, ओं कूर्माय नमः, ओं वराहाय नमः, ओं नरसिंहाय नमः, ओं वामनाय नमः, ओं भार्गवरामाय नमः, ओं श्रीरामाय नमः, ओं बलरामाय नमः, ओं श्रीकृष्णाय नमः, ओं कल्किने नमः" 

इति सङ्कीर्य,  
यथाशक्ति स्तोत्राण्यपि सङ्कीर्य,  
सन्ध्योपासनाय जिगमिषुः, 'हरिर्हरिः' इति कीर्तयन् ,  
तल्पाद् उत्थाय,  
"ॐ नमः क्षितिधराय" इति महावराहं ध्यात्वा,  
वामपादं भूमौ विन्यस्य, 

> "ओं नमोऽस्तु प्रियदत्तायै  
> तुभ्यं देवि! वसुन्धरे।  
> त्वं माता सर्वलोकानां  
> पादन्यासं क्षमस्व मे।" 

इत्युक्त्वा  
अर्घ्यत्व-बुद्धया तत्रैव निस्स्राव्य,  
रेखामध्यात् जलम् अञ्जलिनाऽऽदाय  
मूलेन सप्तकृत्वोऽभिमन्त्र्य  
मूर्ध्नः पुरोभागं सिञ्चेत् । 

एवं त्रिः कुर्यात्।  

ततो दक्षिणहस्तेन जलमादाय,  
त्रिमूलेनाभिमन्त्र्य, पीत्वाऽऽचम्य,  
मूलेनात्मानं प्रोक्ष्य,  
हस्ताभ्यां परिषिच्य,  

अञ्जलिना तोयम् आदाय, स्व-गुरु-पादोदकं तद् ध्यावा, तेन मूर्ध्नः पुरोभागं त्रिः सिक्वा,  
चतुर्थ्यन्तं श्रीमत्-पद-पूर्वकाणि नमः-पदान्तानि चतुर्थ्यन्तानि  स्वगुरु-परमगुरु--तद्-गुरु--गोगलार्य-निगमान्तार्याणां महादेशिक-पद-शिरस्क-नामानि उच्चैस् संकीर्त्य,  
'श्रीमते भगवद्-रामानुजाय नमः' इत्यपि संकीर्त्य,  

सकृत् तीर्थे निमज्ज्य,  
यथाशक्ति मूलं जपित्वा  
उन्मज्ज्य सूर्यमण्डलान्तर्वतिनं भगवन्तं ध्यात्वा  
उत्तीर्य अधरोष्ठ-पिहितानन-श्रोत्राचमनं द्विः कृत्वा,  
स्वाचार्य-प्रभृति-भगवत्-पर्यन्त-गुरु-परम्पराम् अनुसन्दधान  

एवं वस्त्रखण्डेन शिरस्-समृज्य  
खण्डं प्रक्षाळ्य  
तेनाङ्गं संमृज्य  

हस्तौ प्रक्षाळ्य  
जलमादाय व्याहृतिभिश् शुष्क-वस्त्रं प्रोक्ष्य,  
"देवस्य त्वा सवितुः प्रसवेऽश्विनो हुभ्यां पूणो हस्ताभ्याम् आददे" इत्यादाय,  
"उदुत्यं जातवेदसं देवं वहन्ति केतवः। दृशे विश्वाय सूर्यम्" इति सूर्याय प्रदय,  
"अवधूत रक्षोऽवधूता अरातयः" इत्यवधूय,  

> "आवहन्ती वितन्वाना। कुर्वाणा चीरम् आत्मनः।  
वासांसि मम गावश्च । अन्नपाने च सर्वदा ।  
> ततो मे श्रियमावह" 

इत्य् उच्चार्य, 

उत्तरीयेण शिर आवेष्ट्य  
उपवीतं निवीतं कर्णे निधाय  
कौपीनं धृत्वा,  
जङ्घे मृज्जलाभ्यां प्रक्षाळ्यान्तरीय यथाशास्त्रं धृत्वा पादौ हस्तौ च प्रक्षाळ्य सूत्रमुपवीतं धृत्वा उत्तरीयं तत्समानाकारं कृत्वा आचम्य मूलेन प्राणानायम्य यथाशक्ति जपित्वा शुभाश्रयं ध्यात्वा भगवत्पादाङ राजदिव्यजलेन क्षालित स्वदेहं ध्यात्वा, त्यक्तमाद्रमन्तरीय व्याहृतिभिः प्रोक्ष्य पाच स्थापयेत् ॥ 
