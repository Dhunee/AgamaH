+++
title = "०४ देवर्षिपितृतर्पणम्"

+++

अथ देवर्षिपितृतर्पणम् ॥ 
तत आचम्य प्राणान् आयम्य 
"श्रीभगवदाज्ञया भगवत्प्रीत्यर्थं स्नानाङ्गं देवर्षिपितृतर्पणं करिष्ये" 
इति सङ्कलप्य, देवतर्पणे प्राङ्मुख उपवीती, ऋषितर्पणे उदङ्मुखोऽङ्गुष्ठसक्तनिवीती, पितृतर्पणे दक्षिणामुखः प्राचीनावीती,
“ओं ब्रह्मादयो ये देवाः तान्देवांस्तर्पयामि, सर्वान्देवान् तर्पयामि, सर्वदेवगणांस्तर्पयामि, सर्वदेवपत्नीस्तर्पयामि, सर्वदेवगणपत्नीस्तर्पयामि" इति,
“ओं कृष्णद्वैपायनादयो ये ऋषयः तानृषींस्तर्पयामि, सर्वानृषींस्तर्पयामि, सर्वऋषिगणांस्तर्पयामि, सर्वऋषिपत्नीस्तर्पयामि, सर्वऋषिगणपत्नीस्तर्पयामि" इति,
 “ओं सोमः पितृमान् यमोऽङ्गिरस्वान् अग्निः कव्यवाहन इत्यादयो ये पितरः तान् पितॄंस्तर्पयामि, सर्वान् पितॄंस्तर्पयामि, सर्वपितृगणान् तर्पयामि, सर्वपितृपत्नीस्तर्पयामि, सर्वपितृगणपत्नीस्तर्पयामि" 
 इति च सन्तर्प्य उपवीती आचम्य, 
 "भगवानेव प्रातस्स्नाख्यं कर्म स्वस्मै स्वप्रीतये स्वयमेव कारितवान् इति सात्त्विकत्यागं कुर्यात् ।। 
