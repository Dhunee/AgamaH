+++
title = "पुण्ड्र-धारणम्"
+++

अथ पुण्ड्रधारणम्

<details><summary>विश्वास-टिप्पनी - तिलक-क्रमः</summary>

- ललाटे, नाभौ, कण्ठे
- नाभेर् दक्षिणे, दक्षिण-भुजे, ग्रीवा-दक्षिणे
- नाभेर् वामे, वाम-भुजे, ग्रीवा-वामे
- पृष्ठ-वंशे, ग्रीवा-पृष्ठे
</details>


पुण्ड्रेषु केशवादीन् आवाहयेत् ।। +++(ॐ केशवाय नमः। ओं माधवाय नमः … इत्यादि १२)+++

चतुश्चक्रं नमस्यामि केशवं कनकप्रभम् । नारायणं घनशयामं चतुश्शङ्खं नमाम्यहम् ॥ माधवं मणिभङ्गाभं चिन्तयामि चतुर्गदम् । चन्द्रभासं चतुश्शार्ङ्गं गोविन्दमभिसंश्रये ॥ विष्णुं चतुर्हलं वन्दे पद्मकिञ्जल्कसन्निभम् । चतुर्मुसलमब्जाभं संश्रये मधुसूदनम् ॥ अग्निवर्णं चतु:खङ्गं भावयामि त्रिविक्रमम् । वामनं बालसूर्याभं चतुर्वज्रं विभावये ।। श्रीधरं पुण्डरीकाभं चतुः पट्टसमाश्रये । चतुर्मुद्गरमभ्येमि हृषीकेशं तटित्प्रभम् ।। पञ्चायुधं पद्मनाभं प्रणमाम्यर्करोचिषम् ।

दामोदरं चतु:पाशमिन्द्रकोपनिभं भजे ।।

वासुदेवमुपासेऽहं पूर्णेन्द्वयुतसन्निभम् ।।

इति च वाचयेत् ।

> ओं श्रियै नमः,  
ओं अमृतोद्भवायै नमः,  
ओं कमलायै नमः,  
ओं चन्द्रशोभिन्यै नमः,  
ओं विष्णुपत्न्यै नमः,  
ओं वैष्णव्यै नमः,  
ओं वरारोहायै नमः,  
ओं हरिवल्लभायै नमः,  
ओं शार्ङ्गिन्यै नमः,  
ओं देवदेव्यै नमः,  
ओं महालक्ष्म्यै नमः,  
ओं सुर-(लोक)-सुन्दर्यै नमः,  
ओं सर्वाभीष्टफलप्रदायै नम: ।।

इति श्रीचूर्णरेखासु श्रियमावाहयेत् ।।
