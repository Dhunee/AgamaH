+++
title = "पञ्च महायज्ञाः"
+++
प्रयोगमालायां वैश्वदेवप्रयोगः

स्वार्थभागेन वैश्वदेव पञ्चमहायज्ञांश्च यथासूत्रं यथासंप्रदायं कुर्यात् ।।

तत्प्रकार: - (चक्राकारव्यजनाकारोभयसाधारणम्)

पादौ प्रक्षाल्य,आचमनद्वयं कृत्वा, प्राणानायम्य, ‘श्रीभगवदाज्ञया भगवत्प्रीत्यर्थं प्रातर्वैश्वदेवं करिष्ये' इति संकल्प्य,

‘कृतञ्च करिष्यामि भगवन्नित्येन भगवत्प्रीत्यर्थेन महाविभूति चातुरात्म्य भगवद्वासुदेव पादारविन्दार्चनेन प्रातर्वैश्वदेवेन भगवत्कर्मणा भगवन्तं वासुदेवमर्चयिष्यामि । भगवतो बलेन भगवतो वीर्येण भगवतस्तेजसा भगवत: कर्मणा भगवत: कर्म करिष्यामि, भगवतो वासुदेवस्य ।

‘भगवानेव स्वनियाम्य स्वरूपस्थिति प्रवृत्तिस्वशेषतैकरसेन मया स्वकीयैश्चोपकरणैः स्वाराधनैकप्रयोजनाय परमपुरुष: सर्वशेषी स्वशेषभूतमिदं प्रातर्वैश्वदेवाख्यं कर्म स्वस्मै स्वप्रीतये स्वयमेव कारयति ।' इति सात्त्विकत्यागं कृत्वा, औपासनाग्निं पचनाग्निं वा प्रतिष्ठापयेत् ।। तत्प्रकार:- स्थण्डिलं कल्पयित्वा,

प्राचीः पूर्वमुदक्सऽस्थं दक्षिणारम्भमालिखेत् ।

अथोदीचीः पुरःसञ्ऽस्थं पश्चिमारम्भमालिखेत् ॥

57


वैश्वदेवप्रयोगः

अवाक्करोऽभ्युक्ष्य, तृणं निर्ऋत्यां निरस्य, अप उपस्पृश्य, 'भूर्भुवस्सुवरोम् ' इनि अग्निं प्रतिष्ठाप्य, उत्सृज्यतेऽवोक्षणतोयशेषं प्राक्तोयं अन्यत् निदधाति, उदग्बा। (यथा बहिस्स्याच्च परिस्तरणाम् ) परिस्तीर्य | आत्मनः पुरतो दर्भान् संस्तीयं तदुपरि प्रोक्षणी पात्रं निधाय, जलं पूरयेत् । भार्यादिः पाककृज्जनः वैश्वदेवार्थं स्थापितमन्नमादाय, ‘भूतं’ इत्युक्त्वा यजमानाय दद्यात् । ‘तत्सुभूतं विराडनं तन्मा क्षायि’ इत्युच्चरन् यजमानो गृहीत्वा, अग्नावधिश्रित्य, वामभागे निक्षिप्य, प्रोक्ष्य, दक्षिणोत्तरतया द्वेधा विभज्य, उत्तरभागं पूर्वपश्चिमतया त्रेधा विभज्य, दक्षिणभागं पूर्वपश्चिमतया, न्यूनाधिकत्वेन द्वेधा विभज्य, उत्तरभागं पूर्वपश्चिमतया त्रेधा विभज्य, दक्षिणभागं पूर्वपश्चिमतया न्यूनाधिकत्वेन द्वेधा विभज्य, ‘ओं अदि॒तेऽनु॑मन्यस्त्र, ओं अनु॑म॒तेऽनु॑म॒न्यस्व, औं सर॑स्व॒तेऽनु॑मन्य॒स्व, ओं देव॑ सवत॒ प्र सु॑व’ इत्या॑ङ्गं परिषिच्य अग्नौ एकां समिधमाधाय, दक्षिणभागे पूर्वभागात् आमलकप्रमाणमन्नम् संहताङ्गुलिना करेणाऽऽदाय, हविः पात्रं वामहस्तेन स्पृशन् अङ्गुष्ठाग्रेण हवि: निपीड्य,उत्तानेन पाणिना,

१. ‘जो॑ अ॒ग्नये॒ स्वाहा॑ ’ इति हुत्वा, (अग्नय इदं न मम) इत्युक्त्वा,

२. ( चक्राकारे ओं सोमा॑य स्वाहाँ (सोमायेदं न मम ) इत्यधिकम् )

, ३. ‘ओं विश्वे॑भ्यो देवेभ्यस्स्वाहा॑ ' (विश्वेभ्यो देवेभ्य इदं न मम )

४. ‘ओं ध्रु॒वाय॑ भा॒सौ॒माय॒ स्वाह ' (ध्रुवाय भौमाय इदं न मम )

58


प्रयोगमालायां

‘ओं ध्रुवक्षितये स्वाहां' (ध्रुवक्षितय इदं न मम )

६. 'ओं अच्युतक्षित॑ये॒ स्वाहा॑' इति हुत्वा, (अच्युतक्षितय इदं न मम ) इत्युक्त्वा,

७. ‘ओं अ॒ग्नये॑ स्विष्टकृते॒ स्वाहा' इति पूर्वाहुत्यसंयुतं अग्नी ऐशान्यां हुत्वा,

(अग्नये स्विष्टकृतये इदं न मम) इत्युत्तवा, पुन: एकां समिधमाधाय,

‘ओं अदि॒तेऽन्व॑मस्था: ओं अनु॑मतेऽन्व॑मस्थाः, ओं सर॑स्व॒तेऽन्व॑मस्थाः, ओं देव॑ स॒वितः प्रासवः' इति परिषिश्चेत् । (एतावदुभयसाधारणम्)

अथ व्यजनाकारे बलिहरणक्रमः

दक्षिणभागस्थान्नद्वयमेकीकृत्य, अग्नेः पश्चात् भूमिं अद्भिः संसृज्य, व्याहृतिभि: प्रोक्ष्य, तत्र ‘ओं धर्मा॑य॒ स्वाह' इति दत्वा, वर्मायेदं न मम इत्युक्त्वा, तदुत्तरतः, ‘ओं अर्धर्माय स्वाहा' इति दत्वा, अधर्मायेदं न मम इत्युक्त्वा, उभयमपृथक् परिषिच्य धर्मबले: पश्चिमादारभ्य अद्भिः संमृज्य प्रोक्ष्य, ‘ओं अ॒द्भ्यस्स्वाहा॑', अद्भ्य इदं न मम इत्युक्त्वा, परिषिच्य, तत्पूर्वत: अद्भिः संमृज्य प्रोक्ष्य, ‘ओं ओषधिवनस्पतिभ्यः स्वाहा॑’ ओषधिवनस्पतिभ्य इदं न मम - ‘ओं र॒क्षोदेवजनेभ्य॒स्स्वाहा॑' इति हुत्वा, रक्षोदेवजनेभ्य इदं न मम इत्युक्त्वा, उभयं परिषिच्य, अधर्मबलेरुत्तरत: पश्चिमादारभ्य तत् स्थल अद्भिः संमृज्य प्रोक्ष्य, ‘ओं गृह्यभ्य॒स्स्वाहा॑ :

59


वैश्वदेवप्रयोगः

दत्वा, इति दत्वा, गृह्याभ्य इदं न मम इत्युक्त्वा, ‘ओं अव॒सने॑भ्य॒स्स्वाहा' इति दत्वा, अवसानेभ्य इदं न मम इत्युक्त्वा, ‘ओं अव॒सान॑पतिभ्य॒स्स्वाहा॑” इति अवसानपतिभ्य इदं न मम इत्युक्त्वा, ‘ओं सर्वभूतेभ्य॒स्स्वाहा॑' इति दत्वा, सर्वभूतेभ्य इदं न मम इत्युक्त्वा, चतुर्णामेकं परिषेचनं कृत्वा, अधर्मबलेः पश्चिमादारभ्य अब्बलेरुत्तरतः, अद्भिः संमृज्य प्रोक्ष्य, ‘ओं कामा॑य॒ स्वाहा॑' इति दत्वा, कामायेदं न मम इत्युक्त्वा, परिषिच्य तत्पुरतः अद्भिः संमृज्य प्रोक्ष्य, ‘ओं अ॒न्तरि॑क्षाय॒ स्वा” इति दत्वा, अन्तरिक्षायेदं न मम इत्युक्त्वा परिषिच्य, तत्पुरतः अद्भिः संमृज्य प्रोक्ष्य, ‘ओं यदेज॑ति॒ि जग॑ति यच्च चेष्ट॑ति नाम्नो॑ भा॒गोऽयन्नाम्ने॒ स्वाहा॑' इति दत्वा, नाम्न इदं न मम इत्युक्त्वा परिषिश्चेत् ।। द्वादशबलिभ्यो दक्षिणत: पश्चिमादारभ्य प्रागवधि दीर्ये अद्भिः संमृज्य प्रोक्ष्य पश्चिमादारभ्य ‘ओं पृथि॒व्यै स्वाहा॑” इति दत्वा, (पृथिव्या इदं न मम) इत्युक्त्वा, ‘ओं अ॒न्तरि॑क्षाय॒ स्वाहा॑' (अन्तरिक्षायेदं न मम), ‘ओं दि॒वे स्वाहा॑’, (दिव इदं न मम), ‘ओं सूर्या॑य॒ स्वाहा॑' (सूर्यायेदं न मम), ‘ओं च॒न्द्रम॑से॒ स्वाह ' ( चन्द्रमस इदं न मम ), ‘ओं नक्ष॑त्रेभ्य॒स्स्वाहा॑', नक्षत्रेभ्य इदं न मम, ‘ओं इन्द्रा॑य स्वाहा॑', (इन्द्रायेदं न मम), ‘ओं बृह॒स्पत॑ये॒ स्वाहा॑”, (बृहस्पतय इदं न मम), ‘ओं प्र॒जाप॑तये॒ स्वाहा॑', ( प्रजापतय इदं न मम), ‘ओं ब्रह्म॑णे॒ स्वाह ' ब्रह्मण इदं न मम इति दत्वा सर्वेषामेकं परिषेचनं कुर्यात् । पृथिव्यादिषु दशसु बलिषु आदित: अब्बलिपर्यन्तं चतुष्टयम्, मध्ये धर्मबलिपर्यन्तं चतुष्टयम्, तत्पुरतो बलिद्वयं च कुर्यात् । अयमेव व्यजनाकारः ।। 60


प्रयोगमालायां

" एतद्दक्षिणत:, प्राचीनावीती भूमिं अद्धि: संमृज्य प्रोक्ष्य, 'ओं स्व॒धा पि॒तृभ्य॒स्स्वाहा॑' इति पितृतीर्थेन बलिं दत्वा, पितृभ्य इदं न मम इत्युक्त्वा अप उपस्पृश्य, उपवीती एतदुत्तरत: भूमिं अद्भिः संमृज्य, प्रोक्ष्य, ‘ओं नमो॑ रुद्राय॑ पशुपत॑ये॒ स्वाहा॑' इति दत्वा, रुद्राय पशुपतय इदं न मम इत्युक्त्वा अप उपस्पृश्य, प्राचीनावीती पितृबलिं अप्रदक्षिणं परिषिच्य, उपवीती रुद्रबलिं परिषिच्य, अवशिष्टे दक्षिणभागस्थान्ने मुष्टित्रयं पात्रान्तरे गृहीत्वा बहिर्गत्वा अद्भिः भूमिं संमृज्य प्रोक्ष्य, ‘‘ये भू॒ताः प्र॒चर॑न्ति दिवा॒ बल॑मि॒च्छन्तो॑ वि॒तु॒द॑स्य॒ प्रेष्या॑ । तेभ्यो॑ ब॒लं पु॑ष्ट॒कामो॑ हरामि॒ मयि॒ पुष्टं पुष्टि॑पतिर्दधातु स्वाह ' ' इति दत्वा, दिवाचरेभ्यो भूतेभ्य इदं न मम इत्युक्त्वा परिषिच्य, ,

तत्पुरत: अद्भिः भूमिं संमृज्य प्रोक्ष्य, “ऐन्द्रावरुणवायव्यास्सौम्या याम्याश्च नैर्ऋता: । वायसा: प्रतिगृह्णन्तु बलिं भूमौ मयार्पितम्” इति दत्वा, वायसेभ्य इदं न मम इत्युक्त्वा, परिषिच्य, "

तत्पुरत: अद्भिः भूमिं संमृज्य प्रोक्ष्य, “यो श्वानौ श्यामशबलौ वैवस्वतकुलोद्भवौ । ताभ्यां बलिं प्रदास्यामि स्यातामेतावहिंसकौ ॥” इति दत्वा, श्वभ्यामिदं न मम इत्युक्त्वा परिषिच्य, भार्यादिना धर्मादिचतुर्विंशतिबलीन् अन्यत्र अपनाय्य अग्निसमीपमागच्छेत् ।

61


वैश्वदेवप्रयोगः

चक्राकारे बलिहरणप्रकार:

प्राणान् आयम्य, 'बलिहरणेन यक्ष्ये' इति संकल्प्य, सात्त्विकत्यागं कृत्वा रङ्गवाया चक्रवन्मण्डलाकारां रेखां कृत्वा, तदन्तः मध्ये प्रत्यग्भागात् प्राग्भागपर्यन्तं दीर्घरेखां तयैव कृत्वा, तदुत्तरतो मण्डलरेखायां तद्दक्षिणतो मण्डलरेखायां च षट्षट् स्थानानि भावयित्वा हुतशिष्टं दक्षिणभागस्थमन्नमेकीकृत्य, ततः उत्तररेखायां पश्चिमत: स्थानद्वयमद्भिः संमृज्य, प्रोक्ष्य, ‘धर्माय स्वाहा' इत्येकत्र, ‘अध॑र्माय॒ स्वाहा॑” इति अन्यत्र च अन्नं निक्षिप्य, उभयोरेवं परिषेचनं विधाय, दक्षिणरेखायाः पश्रिमत: स्थानमेकं संमृज्य, ‘अद्भचस्स्वाह' इति अन्नं निक्षिप्य, परिषिच्य, तदूर्ध्वे स्थलद्वयं संमृज्य, ‘ओषधिवनस्पतिभ्यस्स्वाहा॑, रक्षोदेवज॒नेभ्यस्स्वा " इति अन्नं निधाय, उभे परिषिच्य, दक्षिणरेखायां अधर्मस्थानादूर्ध्वं चत्वारि स्थानानि संमृज्य ‘गृह्यभ्य॒ स्वाहा॑, अव॒साने॑भ्य॒स्स्वाहा॑, अवसान॑पतिभ्यस्स्वाहा॑, सर्वभूतेभ्य॒स्स्वाहा॑' इति अन॑ निक्षिप्य, युगपत् परिषिच्य, चक्रदक्षिण रेखोर्ध्वभागे संमृज्य, ‘कामा॑य॒ स्वाहा॑’ इति निक्षिप्य परिषिच्य, तदूर्ध्वं संमृज्य, ‘अ॒न्तरि॑क्षाय॒ स्वाहा॑' इति निक्षिप्य, परिषिच्य, तदूर्ध्वं संमृज्य, ‘यदेज॑ति॒ि जग॑ति॒ यच्च चेष्ट॑ति नाम्न भागो यं नाम्ने स्वाहा॑, इति निक्षिप्य, परिषिच्य, चक्रमध्यरेखायां दश स्थानानि संमृज्य, ‘पृथि॒व्यै स्वाहा॑, अ॒न्तरि॑क्षाय स्वाहा॑, दि॒वे स्वाहा॑ सू॒र्या॑य॒ स्वाहा॑ च॒न्द्रम॑से॒ स्वाहा॑, नक्ष॑त्रेभ्यः॒ स्वाहा॑, इन्द्रा॑य॒ स्वाहा॑, बृह॒स्पत॑ये॒ स्वाहा॑ प्र॒जाप॑तये॒ स्वाहा॑, ब्रह्म॑णे॒ स्वाहा॑, इति निक्षिप्य युगपत् परिषिच्य, प्राचीनावीती दक्षिणरेखामध्यपार्श्वं संमृज्य, ‘स्व॒धा पि॒तृभ्य॒स्स्वाहा॑' इति निक्षिप्य, उपवीती उत्तररेखामध्यपार्श्वे संमृज्य, 'नमो॑ रु॒द्राय 62


प्रयोगमालायां

'ये पशु॒पत॑ये॒ स्वाहा॑” इति निक्षिप्य, प्राचीनावीती पित्रन्नं परिषिच्य, उपवीती रुद्रानं परिषिच्य, अवशिष्टमन्नं दक्षिणभागस्थं बहिर्नीत्वा शुद्धं स्थलं संमृज्य, प्रोक्ष्य, भू॒ताः प्र॒चर॑न्ति॒ दिवा॒ बल॑मि॒च्छन्तो॑ वि॒तुद॑स्य॒ प्रेष्या॑ः । तेभ्यो॑ ब॒लं पु॑ष्ट॒कामो॑ हरामि॒ मयि॒ पुष्टि॑ पुष्टि॑पतिर्दधातु॒ स्वाहा॑” इति दत्वा, (दिवाचरेभ्यो भूतेभ्य इदं न मम) इत्युक्त्वा पत्न्यादिना बलिहरणानं स्वयमनवेक्षमाणोऽपनाय्य अग्निसमीपमागच्छेत् । (वायसश्वानबलिद्वयं मनुष्ययज्ञानन्तरमेव कर्तव्यम् । एतत् बलिद्वयं पूर्वं केचन कुर्वन्ति । चक्राकारे न कुर्वन्ति)

अथ सर्वमुभयसाधारणम् - अग्रदानमहायज्ञादि ।

अग्रदानम्

प्राणानायम्य, 'श्रीभगवदाज्ञया भगवत्प्रीत्यर्थं अग्रदानं करिष्ये' इति सङ्कल्प्य, ‘भगवानेव ... अग्रदानाख्यं कर्म ... कारयति' इति सात्त्विकत्यागं कृत्वा अग्नेरुतरत: भूमिं अद्भिः संमृज्य प्रोक्ष्य, अन्नस्य उत्तरभागस्थपूर्वभागात् अन्नमुष्टिमादाय, ‘‘अकामोपहताय श्रोत्रियाय अग्रं ददामि " इति भूमौ निधाय, (अकामोपहताय श्रोत्रियाय इदं न मम) इत्युक्त्वा परिषिच्य सात्त्विकत्यागं कुर्यात् ।।

63


पञ्चमहायज्ञक्रमः

१. श्रोत्राचमनं कृत्वा, प्राणानायम्य, 'श्रीभगवदाज्ञया भगवत्प्रीत्यर्थं देवयज्ञेन यक्ष्ये' इति संकल्प्य, 'भगवानेव देवयज्ञाख्यं कर्म कारयति' इति सात्त्विकत्यागं कृत्वा, 'विद्यु॒दसि॒ विद्य॑ मे पा॒प्मान॑मृतात् स॒त्यमुपैमि’ इति दक्षिणकरतलेन अप आदाय वामकरतलं संमृज्य, ‘ओं अदि॒तेऽनु॑मन्यस्त्र, ओं अनु॑म॒तेऽनु॑मन्यस्व, ओं सर॑स्व॒तेऽनु॑मन्य॒स्व, ओं देव॑ सवि॒त॒ प्र सु॑व' इत्या॑ग्नं परिषिच्य, अग्नौ एकां समिधं दर्भद्वयं वा आदाय उत्तरदेशस्थपश्चिमभागात् ह॒विर्गृहीत्वा ‘ओं दे॒वेभ्यः॒ स्वाहा॑ ' इत्यग्नौ हुत्वा (देवेभ्य इदं न मम) इत्युक्त्वा एकां समिधं दर्भद्वयं वा प्रक्षिप्य, ‘ओं अदि॒ितेऽन्व॑म ँस्थाः, ओं अनु॑म॒तेऽन्व॑मस्थाः, ओं सर॑स्व॒तेऽन्व॑मस्थाः, ओं देव॑ सवि॒त॒: प्रासावी:' इति पुन: परिषिच्य, ‘वृष्ट॑रसि॒ि वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ॥ ,

२. श्रोत्राचमनं कृत्वा प्राणानायम्य, 'श्रीभगवदाज्ञया भगवत्प्रीत्यर्थं पितृयज्ञेन यक्ष्ये’ इति संकल्प्य, ‘भगवानेव पितृयज्ञाख्यं कर्म कारयति' इति सात्त्विकत्यागं कृत्वा, “वियु॑दसि॒ विच॑ मे पा॒प्मान॑मृतात् स॒त्यमुपैमि” इति दक्षिणकरतलेन अप आदाय वामकरतलं संमृज्य, दक्षिणतः भूमिं अद्भिः संमृज्य प्रोक्ष्य देवयज्ञशेषात् हविर्गृहीत्वा, ओं पि॒तृभ्य॑स्व॒धाऽस्तु॑ इति पितृतीर्थेन बलिं विधाय, (पितृभ्य इदं न मम) इत्युक्त्वा, अप्रदक्षिणं परिषिच्य, ‘वृष्ट॑रसि॒ वृश्च॑ मे पा॒मा॑नमृ॒तात् स॒त्यमुपा॑गाम्’ इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ॥ , 4 ....

64


प्रयोगमालायां

३. श्रोत्राचमनं कृत्वा प्राणानायम्य, 'श्रीभगवदाज्ञया भगवत्प्रीत्यर्थं भूतयज्ञेन यक्ष्ये' इति संकल्प्य, 'भगवानेव भूतयज्ञाख्यं कर्म कारयति' इति सात्त्विकत्यागं कृत्वा, ‘‘वियु॑दसि॒ विच॑ मे पा॒प्मान॑मृतात् स॒त्यमुपैमि” इति दक्षिणकरतलेन अप आदाय, वामकरतलं संमृज्य, अग्रदानात् पश्चिमभागे अद्भिः संमृज्य प्रोक्ष्य देवपितृयज्ञशिष्टान्नं हविगृहीत्वा, ‘ओं भूतेभ्यो॑ ब॒लि ह॑रामि' (जो॑ भू॒तेभ्यः॒ स्वाहा॑) इति देवतीर्थेन भूतवलिं दत्वा (भूतेभ्य इदं न मम) इत्युक्त्वा परिषिच्य, ‘वृष्टि॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ।। ****

४. श्रोत्राचमनं कृत्वा, प्राणानायम्य, 'श्रीभगवदाज्ञया भगवत्प्रीत्यर्थं मनुष्ययज्ञेन यक्ष्ये' इति संकल्प्य, ‘भगवानेव मनुष्ययज्ञाख्यं कर्म .... कारयति' इति सात्त्विकत्यागं कृत्वा, ‘‘वियु॑दसि॒ विच॑ मे पा॒प्मान॑मृतात् स॒त्यमुपैमि” इति दक्षिणकरतलेन अप आदाय, वामकरतलं संमृज्य, मध्यभागात् अग्रदानाच द्विगुणमन्नं गृहीत्वा, अग्रदान - भूतबलयोर्मध्ये म॒नुष्ये॑भ्यो॒ हन्ता॑ इति देवतीर्थेन भूमौ बलिं निधाय, (मनुष्येभ्य इदं न मम) इत्युक्त्वा परिषिच्य,‘वृष्टि॑रसि॒ वृश्च॑ मे पा॒प्मा॑नमृतात् स॒त्यमुपा॑गाम्' इति दक्षिणकरतलेन अप आदाय, वामकरतलं संमृज्य, श्रोत्राचमनं कृत्वा, सात्त्विकत्यागं कुर्यात् ॥

65


पञ्चमहायज्ञक्रमः

ततः, 'ओं श्रीविष्ण॑वे स्वाहा'', इत्यग्नौ दर्भों प्रक्षिप्य, ( श्री विष्णवे परमात्मन इदं न मम ) इत्युक्त्वा उत्थाय,

अग्ने॒ नय॑ सु॒पथा॑ रा॒ये अ॒स्मान्॒ विश्वा॑नि देव व॒युना॑नि वि॒द्वान् । यु॒यो॒ध्य॑स्मज्जु॑हु॒रा॒णमेनो॒ भूयि॑ष्ठां ते॒ नम॑उक्तिं विधेम ।।

ओं अग्नये नमः, ‘मन्त्रहीनं क्रियाहीनं भक्तिहीनं हुताशन । यद्धुतं तु मया देव परिपूर्णं तदस्तु ते । प्रायश्चित्तान्यशेषाणि तपः कर्मात्मकानि वै । यानि तेषामशेषाणां कृष्णानुस्मरणं परम् ॥ इत्युक्त्वा प्रणम्य, अभिवादयेत् ।

पितृबलिं, भूतबलिं च बहिः प्रक्षिप्य पात्रस्थमवशिष्टान्नं भोजनार्थान्नेन प्राणाहुतेः परं संयोजयेत् । अग्रदानं, मनुष्ययज्ञञ्च अतिथिभ्यो दद्यात् । आचम्य, ‘भगवानेव स्वनियाम्य स्वरूपस्थिति प्रवृत्तिस्वशेषतैकरसेन मया स्वकीयैश्चोपकरणैः स्वाराधनैकप्रयोजनाय परमपुरुष: सर्वशेषी स्वशेषभूतमिदं प्रातर्वैश्वदेवाख्यं कर्म स्वस्मै स्वप्रीतये स्वयमेव कारितवान् ।' इति सात्त्विकत्यागं कृत्वा, ‘कृतञ्च करिष्यामि भंगवन्नित्येन भगवत्प्रीत्यर्थेन महाविभूति चातुरात्म्य भगवद्वासुदेव पादारविन्दार्चनेन प्रातर्वैश्वदेवेन भगवत्कर्मणा भगवान् प्रीयतां वासुदेव:’ इति प्रातर्वैश्वदेवं भगवति समर्पयेत् ।।
