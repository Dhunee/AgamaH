+++
title = "३ आगमाधिकारः"

+++

अथ (त्रयो दशमाह्निकम् ॥)  
  
(४३८) अहमहमित्यादि विमर्श नदी प्रवाहः । किञ्च   
तत्तत्प्रमातृगतघटपटादि ज्ञानरूपो विमर्श नदी प्रवाहः । किञ्च   
गरुड एवाहमित्यादि भावनारूपेण तत्तद्गारुडादि रूप   
तादात्म्यात्मा यो विमर्श नदी प्रवाहः । किञ्चायं सदा शिव एवं   
रूपः अयं मन्त्रमहेश्वरः एवं रूपः अयमन्त्र एवं रूपः,   
अयं विज्ञानकालः एवं रूपः अयं सकलः एवं रूपः अयं   
तत्प्रमेयवर्गः एवं रूप इति शिवादि सकलान्त प्रमातृ तत्प्रमेय   
प्रतिपादन रूपः परमशिवमुखोक्तः शब्द रूपोयः आगमसिन्धुः   
एष सर्वः यं भैरवप्रोक्तं पूर्णाहन्तात्मकम् । अब्धिः केवलं   
रत्नौघसारः । अयं परमागमाब्धिश्चिन्ता रत्नौघसारः । तत्रापि   
शाम्भव स्वरूप चिन्तारत्नौघसारः । एवं भूतं   
परमागमाब्धिं प्राप्य तस्मिन्नेव विश्राम्य पूर्णत्वमभ्येति ।   
समुद्रप्राप्तनदसम्घ प्रायेण पूर्णी भवति कृतार्थतां च   
परमागमाब्ध्यैकात्म्यं चाभ्येति । एवं भूतं   
परमागमाब्धिं नौमि । णमः प्रह्वत्वे इति नीत्या परिमित देहादि   
प्रमातृतां   
  
प्। ३४२) निमज्य तन्मयी भवामीति यावत् ।  
  
	श्रीमत्सदाशिव पृथिवी पर्यन्त प्रसरत्प्रकृष्ट   
श्रीमद्विकासवत्प्रारम्भं वसुधान्तिकं यस्य   
शिवस्यान्तस्तत्वानां चक्रं भातितं शिवं स्तुमः ॥  
  
	ज्ञानक्रियाधिकारद्वयेन ज्ञातृत्व कर्तृवमेव प्रमातुरीश्वर   
प्रत्यभिज्ञा (४३९) हेतुत्वेन दर्शित मिति निर्णीतम् । इत्थं तथा   
घटपटेत्यत्र । अनन्तरमेव क्रियाधिकारान्ते शिवादि क्षित्यन्त   
विश्वपदार्थावभासा लक्षणेत्युक्तम् । विश्वपदार्थाः के इति प्रश्नः ।   
तत्रविश्व पदार्थावभासन लक्षणेत्युक्तौ प्रमातृप्रमेय   
लक्षणाजडचेतनाः पदार्थाः आभासा एव । ते पदार्थाः क्रियता   
रूपेण सङ्गृह्यन्ते माया प्रमातुः प्रत्यक्षेण हि सर्वत्र क्रमते ।   
माया प्रमातुरनुमानमपि न सर्वत्र क्रमते । अनुमानस्य प्रत्यक्ष   
पृष्ठपातित्वात् । यद्यद्वस्त्वस्ति तत्र तत्र वस्तुनि लिङ्ग व्याप्तिग्रहण   
सम्भवो न हीति । अपरिच्छिन्नः इयत्ता रहितः प्रकाशात्मक महेश्वर   
विमर्शपरमार्थ आगम स्तुतिं न पश्येत् । तदनुसारेणागमानु   
सारेण । शिवादिक्षित्यन्त विश्वप्रमेयी करणेन   
प्रतिलब्धतछिवादिक्षित्यन्त पदार्थ निर्णयं निरुपयितु   
मागमाधिकारं तृतीयमारभते । तत्रागमाधिकारे   
श्लोकैकादशकेनैवमन्तर्बहिरित्यादि ना स्थूल सूक्ष्मभेदत   
इत्यन्तेना गमसिद्धं शिवादि धरण्यन्तं प्रत्येकैका भास   
रूपात्मकं पृथिवीत्वैकैकाभासरूपतात्मकन्यायदर्शने   
सामान्यमिति यद्विश्वस्य व्यवहृतं यस्य   
सामान्यात्मनस्तत्वग्रामस्य प्र्ठिव्यादि   
शिवान्ततत्वग्रामस्यैकत्रसमुदायीकरणे नानेककाञ्चनत्वादि   
सामान्य समुदित घटादिस्वलक्षणावभासनात्मकं   
व्यूहविशेषपूर्वकः समस्तोऽयं शरीरभुवनादिर्विभवत्वस्य   
तत्वग्रामस्य तत्वग्रामं परमेश्वरागमसिद्धम्, युक्त्या तत्वतः   
अनुगतं तत्वग्रामं दर्शयतीत्याह्निक तात्पर्यं   
ज्ञानक्रियाधिकारयोरागमाधिकारेण सङ्गतिं योजयन्   
पूर्वपक्षनिरासं चोपसंहरन् शिवतत्वस्वरूपमेवदर्शयितुमाह -   
(४४०) श्लोकैकादश कस्याप्येकार्थत्वात् प्रत्येकं श्लोकार्थो न   
निरूपितः ।  
  
	एवमिति । परदर्शनोक्तः कार्य कारण भावो न युक्त इति यत स्ततो   
हेतोः एवमेवा क्रिया सैषेत्युक्त नीत्या अन्तर क्रमा बहिः सक्रमा   
पूर्वापरक्रमात्मक   
  
प्। ३४३) काल क्रमानुगा क्रिया प्रमातुर्ज्ञातुरेव यतः (३४३) तत् तस्मात्   
तस्य ज्ञातृत्वात् ज्ञातुरन्योन्यावियुक्ते ज्ञानक्रियेशिवतत्वं   
जडरूपः प्रतिष्ठः जडरूप प्रधान परमाण्वादि प्रसिद्धः   
बौद्धादिपरदर्शनोक्तः कार्य कारण भावः कथं चिन्नोपपन्न इति ।  
  
	एवमिति । यतः अन्तरक्रमत्वेन बहिः सक्रमरूपत्वेन   
प्रकाशपरमार्थेनापि अतथा रूपेणान्तर्बहीरूपात्मना प्रकाशेन   
वपुषा स्वरूपेण च वर्तमानः काल क्रम माक्षिपन्   
क्रियेत्यभिधीयते । सान्तर्विपरिवर्तिनः । उभयेन्द्रियवेद्यत्वं तस्य   
कस्यापि लिप्सया, इत्युक्त नीत्या परमेश्वरस्य कारणता विश्वस्य   
तत्कार्यतेति कार्य कारण भाव एव क्रियेत्यभिधीयते ।   
ज्ञानशक्तिपुषस्तस्य प्रमातुरेव सा क्रियाधर्मः । तस्य कर्तृत्वात्   
तस्यैव स्वरूप भूतः तदिति तस्मात् कर्तृज्ञातृरूपस्य   
प्रमातुरन्योन्यावियुक्ते ज्ञानक्रिये विमर्श एव देवस्येत्युक्त नीत्या   
ज्ञानं विमर्शानुसम्भवति । अन्योन्या वियुक्तत्वात्   
ज्ञानक्रिययोरन्योन्यावियुक्तज्ञानक्रियारूपं क्रियाद्वारेण   
सदाशिवादिक्षित्यन्त तत्वराशितसृष्टिसंहारशतसहस्रान्तः करण   
सहिष्णु अनाभासमानमिति । इदन्तया वभासमानत्वाभावेऽपि   
उपदेशावसरे हि सर्वात्मना तावदस्य परमेश्वरता (४४१)   
प्रमेयतास्य परिहर्तुं शक्येत्युक्तनीत्या गुरुरूपं ध्यानावसरे   
उपदेश्यरूपतया ध्येयरूपतया चाभासमानं वस्तुतः   
शिवतत्वमित्युक्तं भवति तत्रैवं भूत शिवतत्ववियुक्ते ज्ञानक्रिये   
एव शिवतत्वानन्तरभाविशक्तितत्वम् ।  
  
	एवं भूतमिति । अन्योन्यन्यूनाधिक ज्ञानक्रियाशक्त्यवियुक्तं   
वक्ष्यमाण सदाशिवादिक्षित्यन्तविश्वाभिन्नश्चेत् शिवतत्वं ततः   
शिवत्वाव्यतिरिक्तं किमन्यत्तत्वं स्यात् । एकस्मिंश्चिद्रूपे शिवतत्वे   
विश्रान्तौ सदाशिवादि क्षित्यन्तानां तत्वानां पूर्वापरात्मकः   
कथं क्रमो भवेत् । शिवतत्वस्य देशकालायोगात् । तद्वत् शिवतत्व   
विश्रान्तस्य सदाशिवादिक्षित्यन्तस्य तत्वस्य तदभिन्नत्वात् ।   
तदभिन्नत्वेन तस्यापि देशकाला योगात् कथं पूर्वापरात्मकः तत्व   
क्रमो भवेत् । एवमेवैतत् । तथापि शिवतत्व स्वातन्त्र्यात् क्रमो   
भवतीत्याह -   
  
प्। ३४४) किन्तु भवदुक्तं सत्यमेव । तथापि विशेषोऽस्तीति दर्शयति -   
किन्त्वित्यनेन । आन्तर दशाया ज्ञानशक्तिरूपाया आन्तर दशायाः   
क्रियाशक्तिं प्रत्युद्रेकात् किञ्चिद्विकासादादितः   
शिवशक्तितत्वादनन्तरमादितः सदाशिवाख्यं तत्वं साद इति श्री   
सदा शिवाख्यं तत्वमुच्यते । सादाख्यं सदाख्यायां भवं   
यतः प्रभृतिसदिति सद्रूपस्य विश्वस्य प्रख्या प्रकाशः   
अहमिदमित्यादि प्रकाशः तत्सादाख्यं तत्वं तादृक् प्रख्या हेतु   
भूतत्वात् सादाख्यं तत्वम् ।  
  
	किञ्च सादाख्यायाः सदाशिवतत्व रूपायाः वाच्यत्वात्   
तत्वमपि सादाख्यं सदाशिवाख्यम्, अन्तः स्थितस्य विश्वस्य   
बहिर्भावहेतुत्वात् बहिर्भाव मय्याः क्रियाशक्तेरुद्रेके   
ज्ञानशक्तितोऽपि क्रियाशक्ते रुद्रेकात् परतः (४४२) सदाशिव   
तत्वादनन्तरं परमेश्वरमीश्वरशब्द वाच्यम् । ईश्वरतत्वं तु   
सदाशिवतत्वात् ईश्वरतत्वस्य वस्तुतः अपृथग्भावेऽपि   
पृथग्भावरूपं विशेष्यं द्योतयति । शिवतत्वे   
सदाशिवादिक्षित्यन्तस्य विश्वस्याहमित्येव प्रतीति शिवतत्वे   
विश्वस्येदन्ता प्रसङ्गोऽपि नास्ति । शक्तितत्वं   
तच्छिवतत्वावियुक्तज्ञानक्रियाशक्तिरूपत्वान्न पृथग्गणित   
सदाशिवतत्वे अहमित्येकाधिकरणसम्बन्धिन्या अत एव   
सामानाधिकरण्या अत एव सामानाधिकरण्यात्मना प्रतीत्या   
अहमिदमित अहन्ताच्छादितेऽहन्तारूपतयाङ्कुरायमाणस्य विश्वस्य   
प्रतीतिः सदाशिवतत्वे विश्वसम्बन्धिन्या इदन्ताया अहमिदमित्थं   
कुरायमाणत्वम् । ईश्वरतत्वे इदमहमिति सामानाधिकरण्यरूपया   
प्रतीत्या इदमित्यङ्कुरितस्य विश्वास्याहन्ताच्छादित स्फुटेदन्तारूपा   
प्रतीतिः ।  
  
	देशकालापरिच्छिन्नत्वात् शिवतत्वमेकमेव ।   
तथाप्येकत्वेऽपितदीयं शिवतत्वं स्वातन्त्र्यमेव । स्वात्मनि निजेरूपे   
सदाशिवादिक्षित्यन्तं स्वरूपभेदं प्रतिबिम्बरूपेण दर्शयति - शिव   
तत्वस्य विश्वात्मना वैचित्र्यमेव देश काल क्रमः तत्तत्ववर्गस्य   
पूर्वापररूपः काल क्रममूर्तिवैचित्र्यतो देश   
क्रममाभासयतीत्युक्त नीत्या असौदेशः मूर्तिवैचित्र्यमयः   
असौकालः क्रियावैचित्र्यमयः सदाशिवतत्वमन्यत् ईश्वर तत्वं   
सदाशिवतत्वादन्यत् इत्यादिरूपेण मूर्तिवैचित्र्यमेव देशक्रमः   
शिवतत्वादनन्तरं सदाशिवतत्वं तदनन्तरमीश्वर तत्वमित्यादि   
  
प्। ३४५) पूर्वापरात्मकः क्रिया वैचित्र्यमयः कालः । ततश्च स्वात्मनि   
प्रतिबिम्बकल्प तया स्वरूप भेददर्शनादान्तरी   
शिवतत्वान्तरङ्गभूता अहमिति ज्ञानरूपा (४४३) या दशा तस्या   
ज्ञान दशाया उद्रेका भासने क्रियाशक्तितः   
ज्ञानशक्तेराधिक्यस्फुरणे सत् इत्येवं रूपायां सादाख्यायां   
भवं सादाख्यं यत स्तत्वात् प्रभृतिविश्वस्य सदिति प्रख्या । किञ्च   
साद इति सदाशिव पर्यायः तस्यास्सादाख्यायाः वाचकात्मनः   
शिवतत्वरूपाया वाच्यं तत्वं विश्वसृष्टिक्रमेणादौ गणयितु   
मुचितम् उपदेशादा वपि शिवतत्वमेव सदाशिव तत्वतया प्रथम   
मुपदेश्य ध्येयादिरूपेण प्रथमं पराम्रष्टुमुचितं तत्   
सादाख्यं तत्व मुपदेश्या वसरे विश्वसृष्टि क्रमे च शिवतत्व मेव   
प्रथमं सदाशिवतत्व रूपतया स्फुरति । अनन्तरमीश्वर तत्वादि   
रूपतया तत्सादाख्यं तत्वं क्रियाशक्तिमयस्य विश्वबहिर्भावस्य   
ज्ञानशक्तितः उद्रेकादुच्छूनतापत्तेः । पारमेश्वरं परमेश्वर   
शब्द वाच्यम् । ईश्वर तत्वं नाम तदीश्वर तत्वं सादाख्यस्य   
तत्वस्य पश्चादुचिताभासनम् । एतदिति वक्ष्यमाणं परमार्थत   
उक्तं भवति सदाशिवस्य भावः सादाख्यं तत्वम् । ईश्वरस्य भाव   
ऐश्वरम् तत्वम् । शिवतत्वेऽधिष्ठातृता अधिष्ठेयरूपस्य प्रमातृ   
वर्गस्य सम्भवो नास्ति । सदाशिवे तत्वे अधिष्ठाता   
श्रीसदाशिवभट्टारकः मन्त्र महेश्वरः प्रमातृवर्गः अधिष्ठेय   
रूपं तदुभयाधिष्ठितं सदाशिवाख्यं तत्वमिति भेदत्रयमस्ती ।   
ईश्वर तत्वे श्रीमदीश्वर भट्टारकम् अधिष्ठाता मन्त्रेश्वर   
रूपसञ्ज्ञः अधिष्ठेय रूपं प्रमातृवर्गः तदधिष्ठितमीश्वर   
तत्त्वाख्यं तत्त्वं भिन्नानां मन्त्रमहेश्वर रूपाणाम्   
भिन्नानां प्रमातृवर्गाणां स्वस्ववर्गीकरण निमित्तं पृथिवी   
रूपत्वं स्वयमेकमेवसत् तद्वर्गा विभक्तं भाति । नदी नद   
सागरादीनां वर्गाणां स्वाब्रूपवर्गी करणनिमित्तमब्रूपत्वं   
अपि स्वयमेवसत् नदी नद सागरादि स्व वर्गविभक्तं भाति ।  
  
(४४४) एवं दृष्टान्तमुक्त्वा दार्ष्टान्तिक मेव दर्शयति-   
ततश्चेत्यादिना । अह मित्यहन्तारूपेणेदन्ता रूप विश्व   
प्रतिबिम्बनक्षमत्वात् शुद्धम् । देहादिकालुष्य रहितः   
  
प्। ३४६) केवलं चैतन्य रूपः प्रमातृवर्गोमन्त्रमहेश्वराख्योयः   
अस्य मन्त्रमहेश्वर वर्गस्य विश्वस्यादिसृष्टौ अस्माकं   
सकलाख्यानां प्रमातॄणामन्तःकरणवेद्यः   
श्रीसदाशिवभट्टारकाधिष्ष्थातव्यस्तु   
ध्यानमलात्मप्रायमस्फुटप्रायं स्वाधोवर्ति ईश्वर तत्वादिक्षिति   
तत्वान्तं भाव चक्रमुन्मीलित मात्र चित्रकल्पम् । अस्पष्टा वयवा   
कारैक मात्र विकल्पं प्रतिभासमानं भावचक्रं यः   
संहारेऽपिध्वंसोन्मुख तया तथा भूतमेव प्रतिबिम्बप्रायतया   
तत्प्रमातृवर्गस्वात्ममुकुरान्तर्गतत्वादहमिदमिति   
प्रतिबिम्बप्रायतया चकास्ति । तस्य मन्त्रमहेश्वराख्यस्य चैतन्य   
वर्गस्य सदाशिवतत्व वर्तिनः तादृशि प्रतिबिम्ब प्रायतया चकास्ति ।   
सदिति । भवराशौ तथा प्रथनमहमिदमिति प्रथनं नाम   
यच्चिद्विशेषत्वं बोधविशेषत्वं तत्सादाख्यं तत्वं   
श्रीमदीश्वरभट्टारकाधिष्ठितस्येश्वर तत्व वर्तिनः   
मन्त्रेश्वराख्यस्य चैतन्यात्मनः प्रमातृ वर्गस्य शुद्धविद्यादि   
क्षित्यन्तं भाव चक्रं तस्य प्रमातृवर्गस्येदमह मिती दन्तायाः   
प्राधान्यात् स्फुटीभूतम् । अमदिति पूर्वोक्तसकलाख्यप्रमातृवर्ग   
बहिष्करण सरणि प्राप्त घटपटादि भाव वर्गप्रतिमभावचक्रं च   
कास्ति । विश्वमिदमहमिति प्रतीत्या इदन्ताया अहन्ताविश्रान्तत्वात्   
प्रतिबिम्बरूपतया भाति । तस्य वर्गस्य तादृशि तथा प्रतिभासमाने   
भावराशौ तथेति इदमहमिति प्रथनमीश्वरतत्वम् । तत्र तत्वस्यैव   
सदाशिवेश्वरसञ्ज्ञाया सदाशिवतत्वमीश्वरतत्वं चोक्तम् । न तु   
सदाशिवेश्वरभट्टारकौ प्रोक्तौ । मन्त्रमहेश्वरादिप्रमातृवर्गस्य   
ध्येयोपास्यादिरूपतया स्थितौ तदधिष्ठातृभूतौ   
श्रीमत्सदाशिवेश्वरभट्टारकौ (४४५) ब्रह्मविष्णुरुद्रतुल्यौ   
पृथगेवमन्तव्यौ । तत्व तदधिष्ठात्रोनीमसारूप्यात् सदाशिवेतीश्वर   
इति च नाम सारूप्यान्नभ्रमितव्यम् ।   
सदाशिवेश्वरभट्टारकावत्रोक्ताविति न भ्रमितव्यम् ।   
ब्रह्मविष्णुरुद्राधिष्ठातृवत् तत्वात् पृथगेवमन्तव्यं तयो   
रप्यधिष्ठातृरूपत्वात् । तयोः सदाशिवेश्वर तत्वयोः   
पृथगेवमन्तव्यम् । सदाशिवशब्देनेश्वरशब्देन   
सदाशिवेश्वरभट्टारकौ उक्तौ । तद्वत् ब्रह्मविष्णुरुद्रा इति किं नोक्ता   
इत्याहुः एको यथा तथा न भ्रमितव्यम् । तस्माद्ब्रह्मविष्णुरुद्रा अत्र   
यथा नोक्ताः तथा सदाशिवेश्वरभट्टारका वपि नोक्तौ । केवलं तत्व   
स्वरूपमेवोक्तम् ।   
  
प्। ३४७) ######तेषां रूपमुपरिवक्ष्यते । तत्र सदाशिवेश्वराख्य   
तत्वद्वये नामधेयान्तरमप्यत्र दर्शयति - ईश्वराख्यस्य तत्वस्य   
विश्वस्य बहिरुन्मेषः तस्य तत्वस्योन्मेष इति सञ्ज्ञा । स उन्मेषः   
विश्वबहिर्भावहेतुः । सदाशिवाख्यं तत्वं विश्वस्यान्तरूपतोद्   
रेचनरूपो निमेषः निमेष इति सञ्ज्ञा । तस्य   
  
	यस्योन्मेष निमेषाभ्यां जगतः प्रलयोदयौ ॥  
  
इत्यत्रेश्वरतत्वमेवोक्तम् । उन्मेषणं नाम विश्वस्य बहिःस्फुटत्वम् ।   
अन्तः संविदात्मना स्थितस्येदन्ता रूपेणबाह्यत्वमुन्मेषणम् । यतः   
उन्मेषात् विश्वस्योदयो भवति । उन्मेष ईश्वर तत्वम् । निमेषं नाम   
विश्वस्यास्फुटत्वापादनम् । अहं रूपताया आधिक्यं निमेषः   
सदाशिवतत्वं यतो निमेषादिदं रूपस्य जगतः अहमित्यहन्ता या   
निमज्जनं प्रलयः । सदाशिवेश्वराख्यं तत्वं परमेश्वरस्य   
शुद्धस्पन्दः अचलस्येति इदन्ता रूपबोधात्मना स्पन्देऽपि   
पूर्णाहन्तात्मकं स्वस्वरूपमत्यजतः (४४६) अप्ररूढेदन्तात्मक   
रूपापत्तिलक्षणस्तस्य तत्वद्वयस्य पर्यन्ततः   
अहमिदमिदमहमित्यहन्ता यामेव पर्यन्तो विश्रान्तत्वात्   
शुद्धस्पन्दः शुद्धः माया कालुष्य रहितः स्पदि किञ्चिच्चलन इति   
धातुगत्या किञ्चिच्चलत्तात्मतया स्फुरद्रूपत्वात् यदुक्तम् - स्पन्दनं   
च किञ्चिच्चलनम् । एषै व किञ्चिद्रूपता । यदचलमपि विश्वात्मना   
आभासत इति प्रकाश स्वरूपं हि मनागपि नाति रिच्यते अतिरिच्यत   
इवेत्याभास भेदयुक्तमिव च भातीति पूर्वमेव सा स्फुरत्तेत्यत्रोक्तम् ।   
सदाशिवादिक्षित्यन्तः तत्वग्रामो य एताः परमेश्वरस्य शक्तयः ।   
यथोक्तम् -  
  
	शक्तिश्च शक्तिमांश्चेति पदार्थद्वयमुच्यते ।  
	शक्तयोऽस्य जगत्सर्वं शक्तिमांस्तु महेश्वरः ॥ इति ।   
  
	एतासां मध्ये काचिच्छक्तिरन्य बहुतरशक्तिरन्य   
शक्तिक्रोडीकारं कुर्वती परमेश्वरस्यान्तरङ्गत्वादन्याभिः   
शक्तिभिरूपास्या, यथा घटस्य घटत्वात्मिकाशक्तिः   
घटनिकटभूता तद्घटविशेषणीभूतापि अन्याभिः शक्तिभिः   
यथोपास्या तद्वत् काचिच्छक्तिरन्य बहुतरशक्तिक्रोडीकारं कुर्वती   
स्वरूपमात्रनिष्ठा परमेश्वरस्य दूरवर्तिनी घटसम्बन्धिनी   
सत्यात्मिकाशक्तिस्तद्घटगतकठिनत्वोन्नतत्वदृढत्वाद्यनपेक्षिणी ।   
अत्र पटादिसत्तासमान्यरूपेण वर्तमानत्वाद् दूरवर्तिनी । (ट्प्। ३४८)   
अत्र सदाशिवेश्वरादितत्वात्मिकाः शक्तयः परमेश्वरनिकटवर्तिन्यः   
स्वाधः पर्वतवर्तिता शुद्धविद्यादिक्षित्यन्ततत्वशक्तिक्रोडीकारं   
कुर्वन्त्यः अहमिदमिदमहमिति प्रथमानत्वात् परमेश्वर   
निकटवर्तिन्यो भवन्ति । मायादिकाः शक्तयो भेदेन प्रथमानत्वात्   
स्वस्वरूपमात्रनिष्ठादूरवर्तिन्यो भवन्ति । इदमिदमिति (४४७)   
प्रथमानत्वात् ।  
  
	एवं निमेषोन्मेषशक्ती एव सदाशिवेश्वरौ विश्वान्तः कार   
बहिष्कारहेतुभूते निमेषोन्मेषशक्ती एव सदाशिवेश्वरतत्वे ।   
तयोस्तत्वयोरधिष्ठातृदेवते अपि । तथा सदाशिवेश्वरनामधेये   
अधिष्ठेयस्तत्वद्वयवर्तीमन्त्रमहेश्वरमन्त्रेश्वराख्यः   
प्रमातृवर्गोऽपि तथा नामधेयः ।  
  
	अथेश्वरसत्वादनन्तरं तदधिष्ठातृ देवताद्वयगतं   
तयोरधिष्ठेयरूपयोः तत्ववर्तिनोऽधिष्ठेय रूपस्य   
मन्त्रमहेश्वरमन्त्रेश्वराख्यस्य प्रमातृवर्गस्याधिष्ठातृभूत   
सदाशिवेश्वरदेवताकारणभूतमिन्द्रियभूतं विद्यातत्वं   
घटोऽयमित्यादि प्रतीतौ चक्षुरादीन्द्रियवर्गो यथा कारणभूतः   
तद्वदहमिदमिदमहमिति प्रतीता वधिष्ठातृदेवतयोरिन्द्रिय भूतं   
शुद्धविद्यातत्वमाह - सद्विद्या शुद्धविद्या च, अहमिदमिदमहं   
धियोश्च सामानाधिकरण्यं चकार । पूर्वोक्तेश्वरतत्वापेक्षया   
ईश्वरतत्वमेवं रूपमिति उभयोरप्येक मधिकरणं तस्यभावः   
सामानाधिकरण्यं सा   
शुद्धविद्यामायाप्रमातुरहमिदन्धियोऽधिकरणं प्रत्येकं   
पृथक् पृथक् अधिकरणद्वयम् । तत्राहं धियः अधिकरणदेहादिः   
इदं धियस्तु घटादिः तत्पृथगधिकरणग्राहिणी प्रतीतिरशुद्धविद्या   
अहं देहादिरेवेदं घटादिरिति पृथक् पृथगेव ।  
  
	अहमिदं धियोः प्रत्येकं पृथक् पृथक् स्वरूपं दर्शयति -   
चिद्रूपस्य प्रकाशस्य परमेश्वरस्यात्ममात्रे इदन्ता स्पर्शाभावेन   
चिन्मात्रेविश्रमणम् । इदन्ताभावादन्योन्मुखस्वात्मलक्षणः   
इदन्तानुन्मुखवोधरूपस्वात्मप्रकाशविश्रान्तिलक्षणो विमर्शो यः   
सोऽहमित्युच्यते । अनन्योन्मुखोविमर्शो यः स्वव्यतिरिक्त (४४८)   
विश्वोन्मुखः यः स इदमित्युच्यते। स चेदं रूपो विमर्शोऽपि   
स्वभित्तिभूते अनन्योन्मुखे अहन्तारूपे स्वप्रकाशमात्रे परमार्थतः   
पुनर्विश्राम्यतीति । यथोक्तम् -  
  
	(ट्प्। ३४९) इदमित्यस्य विच्छिन्नविमर्शस्य कृतार्था । इत्यादि ।  
  
तत्राद्योऽहं विमर्शे शिवतत्वम् । द्वितीये इदं विमर्शे विद्येश्वरता ।   
तेषां मन्त्रप्रमातॄणामहमिति प्रतीतिः सर्वज्ञः   
सर्वकर्तेत्यादिरूपे चिन्मयेस्वात्मनि इदमिति प्रतीतिस्तादृग्विध   
स्वात्मव्यतिरिक्ते विश्वस्मिन् वेद्यराशौ शैव नैयायिकानामप्येवमेव ।   
यद्वक्ष्यति - यथा द्वतीनामीश्वर इति शिव   
भट्टारकानन्तभट्टारकयोरन्तराले अहमिदमितीदमहमिति च   
धियोरेकाधिकरणत्वान्न्यूना । अहमिदमिदमोन्यूनाधिक्यरहित   
समधृत तुल्यन्यायेन यो विमर्शः अहमिति इदमहमिति यो विमर्शः स   
क्रमेण सदाशिवनाथे ईश्वरभट्टारके च भवति । उभयत्रापि   
वर्तमानस्येदं भावस्य ध्यामलाध्यामलता कृतो विशेषः   
अस्फुटत्वस्फुटत्वकृतो विशेषोऽस्ति । प्रस्तुते एते द्वे अहमिदं धियौ   
तयोर्माया प्रमातरि पृथगधिकरणत्वम् ।  
  
	पृथगधिकरणत्वमेव दर्शयति - अहमितिधीर्देहादिरूपे   
ग्राहके इदमिति धीः स्वव्यतिरिक्ते घटादौ वर्तते । तन्निरासेन   
पृथगधिकरणनिरासेनैकस्मिन्नेवाधिकरणे उभयोरप्यहं धियोः   
सम्बन्धरूपः प्रथनं सतीशुद्धविद्या माया प्रमातृगता   
भिन्नाधिकरणप्रथनमयी या अशुद्धविद्या सा अन्या शुद्धविद्या   
व्यतिरिक्ता । तत्र सदाशिवतत्वे अहमित्यस्य चिन्मात्ररूपमधिकरणं यत्   
तत्र चिन्मात्ररूपेऽधिकरणे इदमंशमङ्कुरयति । तस्येदमंशस्या   
स्फुटत्वात् सदाशिवता । सा (४४९) कीदृशीति चेत् अहमिदमिदमहमिति   
प्रतीतौ इदमित्यवमर्शात्मके स्फुटीभूतेऽधिकरणे यदाहमिति   
विमर्शस्तदुपरि निषिच्यते तदेदमहमितीश्वरता इति तयोस्तत्वयोर्विभागः   
। सदाशिवेश्वरभट्टारकयोः कारणभूतेयं विद्या तस्माद्धेतोः   
शुद्धविद्येत्यत आह - प्रमेय भूमिमुपेयुषामत एवेदं   
भावोपपन्नानां भावानां मायादिक्षित्यन्तानां भावानां   
बोधसारत्वात् । तथा वस्त्ववलोकनात् चित्परमार्थावलोकनात्   
शुद्धविद्या ।  
  
	अवलोकनं नाम प्रथनं तदेव प्रथनं वेदनं वेदनमेव   
विद्या यथा वस्तुतत्वं परमार्थरूपम् । किञ्च वस्त्वनुसारित्वं च   
विद्यया अव्यभिचारेण भावस्वरूपानुसारित्वं च   
वस्त्वनुसारत्वावलोकनत्वं च तस्याः विद्यायाः शुद्धेरपि परीतता   
अशुद्धविद्या वस्तुन इदं भावेनाग्रहणं   
चक्षुरादीन्द्रियविषयभूत (ट्प्। ३५०) प्रमेय   
दशामुपगतवतामङ्गीकृत वताम् । अत एव प्रमेयदशा प्राप्तत्वात्   
इदमित्येवं भूतेन स्वोचितेन परामर्शेनोपपन्नानां   
परामृश्यमानानां प्रकाशात्माहन्तारूपबोध एव साररूपं   
वस्तु प्रकाशस्चाहमिति अनन्योन्मुखः इदन्तोन्मुख   
प्रकाशरहितत्वादहमित्येवं रूप इति एषां भावानामहमिति   
पारमार्थिकं रूपं यत् तत्रपारमार्थिके रूपे   
विश्रान्तत्वादहमिदमित्यस्य प्रथनस्य   
शुद्धवेदनरूपत्वमिदमहमिति प्रथनस्य च शुद्धविद्यारूपत्वम् ।  
  
	अधिष्ठातृभूतात् सदाशिवेश्वरभट्टारकाद्देवता द्वयात्   
सदाशिवेश्वर तत्वस्वरूपं प्रमेयत्वाद्विभक्तमिति एतत् पूर्वं   
सदाशिवभट्टारकेश्वरभट्टारक इत्युक्तमपीदानीमागमभासया   
प्रकारान्तरेण दर्शयति -   
भावानामनात्मत्वेनाहन्तारूपेणभासना (४५०)   
भावादपरत्वमपूर्णत्वमन्यापेक्षत्वमिदमिति प्रतिभासनम् । अहं   
रूपेणाच्छादनात्परतापूर्णता अनन्यापेक्षत्वमहमिति   
प्रतिभासमानम् । अत्र सदाशिवेश्वरात्मनितत्वद्वये भावानां सा   
परापर दृशा, सेति आगमोक्ता अहन्तेदन्तामिश्रणात्मिका   
परापरदशा । भावानां परत्वं परत्वं   
पूर्णत्वमन्यापेक्षाभावः अहमिति ।   
अपरत्वमपूर्णत्वमन्यापेक्षत्व मिदमिति । अहमिति शिवदशा । इदमिति   
मन्त्रविज्ञानाकलप्रलयाकलसकल दशा । अत्र सदाशेवेश्वर   
तत्वद्वये क्रमेणास्फुटस्फुटरूपाणां   
भावानामहमिदमिदमात्मकोभयाम्श स्पर्शात् परापरत्वमिति   
श्लोकतात्पर्यमुक्त्वा सदाशिवेश्वरात्मनस्तत्वद्वयस्य तद्वर्तिनो   
मन्त्रमहेश्वरमन्त्रेश्वराख्यस्य प्रमातृवर्गस्य   
तदधिष्ठातृभूतयोः सदाशिवेश्वर भट्टारकयोस्तत्कारणभूता   
याश्शुद्धविद्यायाश्च स्वरूपं प्रत्येकं विभागेन प्रतिपादयति -   
वेद्य भागनिष्ठा दशा तत्वस्वरूपा तद्वेद्यात्मक तत्वस्वरूपा   
वभासयितृत्वं मन्त्रमहेश्वरत्वादि मन्त्रमहेश्वरादिशुद्ध   
प्रमातृ संवेद्यमायादिक्षित्यन्तवस्तुसाधारणा शुद्धप्रमातृ   
निष्ठा या ज्ञानदशा सा शुद्धविद्या । तस्य प्रमातृवर्गस्य   
कारणभूतस्य चक्षुरादेर्यथा तत्वं तथा   
सदाशिवेश्वरभट्टारकयो मन्त्रमहेश्वरमन्त्रेश्वराख्य   
प्रमातृवर्गस्य चकारणभूतेऽपि तत् स्वरूपत्वं तत्प्रमातृ   
वर्गाधिष्ठातृत्वं सदाशिवेश्वरभट्टारकरूपता जनपदवर्तिनो   
जनस्य राजा ययाधिष्ठाता तद्वत् ।  
  
	एकेषामिति । आगमिकानां मते अहमिदमिदमहमित्यत्रेदं   
भागा (ट्प्। ३५१) च्छादको यो भागस्तत्प्रथा अहं प्रथा   
प्रधानशुद्धविद्या ।  
  
	अन्ये आगमिकामन्यन्ते - अहन्ताच्छादनीयं य इदं   
भागस्तस्येदं (४५१) भागस्याच्छादनं तत् प्रधाना इदं   
भागप्रधाना शुद्धविद्याच्छादनीयेदन्ता प्रथा प्रधाना   
शुद्धविद्या न चेत् न इदमंशः केन भास्यतां   
केवलमहमंशप्रधानादिमंशो न भासत इत्यर्थः ।   
तस्मादिदमंशप्रधाना शुद्धविद्या । तत्र मायोत्तीर्णे   
शुद्धविद्यादि शिवान्ततत्वे माया व्या । अभावात् । मायायाः सद्भावे   
शुद्धविद्यादितत्वेऽपि प्ररोहणप्रसङ्गादिदन्तावभास प्रधानया   
माया मायायाः प्ररोहणप्रसङ्गात् । अत एवाछादनीयेदं   
भागप्रधानत्वादियं शुद्धविद्याप्ररोहासहिष्णुं   
स्थूलरूपतया प्ररोहासहिष्णुमिदन्तां भासयति यतस्ततः   
शुद्धाभासनाच्च विद्येति अनन्या शुद्धविद्याया भासमानाया   
इदन्तायाः परोहासहिष्णुत्वात् शुद्धत्वम्,   
तद्भासनत्वात्ताऋग्विधेदन्तावभासनत्वाद्विद्यात्वम् ।   
शुद्धविद्याया अप्ररूढ मायाकल्पत्वदियं शुद्धविद्या   
महामायेयं किमिति चेत् मायातीर्णेऽपि पदे   
इदन्तांशभासकत्वाद्रौरव   
साराद्यागमानामुपदेष्टृभिर्महामायेति शुद्धविद्यैवोपदिष्टा ।   
एतत् पूर्वमेवोक्तं प्रथमाह्निक प्रथमश्लोके महेश्वरस्येति   
पदव्याख्याने । ऊतीर्णा अपि महामाया गताः शुद्धा   
शुद्धामन्त्रतदीशतन्महेशात्मन इति ।  
  
	सर्वकर्तुः सर्वज्ञस्यापि प्रमातुर्भावेषु भेदधीर्या   
इदन्तापत्तिः या मायाशक्त्यैव वेद्यांशे भेदपरामर्शनात्   
मायाशक्त्यातुल्या । न केवलं मायैव चिन्मात्ररूपे वेदकांशे   
विपर्यासाभावात् स्थूलोऽहं कृशोऽहमित्यादिरूपेण विपर्या सा   
भावात् । न च माया एवं भूता शुद्धविद्येत्यन्ये आगमिका मन्यन्ते   
। विद्येश्वरा (४५२) अनन्तादयोमन्त्रप्रमातारः यथाभेदधियमेव   
शुद्धविद्याम्मन्यन्ते । तद्वत् शून्यादि रूपे   
शून्यधीप्राणदेहरूपे मायाप्रमातरि अनुल्लसिते प्रमातरि चिन्मात्र   
एव कर्तरिसति प्रकाशमानत्वेन चिदेकरूपेषु भावेषु अप्थचिद्रूप   
तया अचिद्रूपमित्यभिमानेन भेद प्रकाशलक्षणं पारमेश्वरं   
स्वातन्त्र्यं यत् सा शुद्धविद्या माया शक्त्यैव मायाशक्त्या तुल्या ।   
कथमिति चेत् । वेद्यभागे भेदप्रकाशनात् केवलं (ट्प्। ३५२) मायैव न   
भवति । ग्राहकस्यात्मनश्चिन्मात्रता भागे स्थूलोऽहं   
कृशोऽहमित्यादि विपर्या सा भावात् येन प्रकारेणानन्ताद्या वर्तन्ते   
तद्वत् । ते हि विद्येश्वराः । शुद्धे आणवादिकलङ्करहिते चिन्मात्रे   
बोधमात्रे गृहीताहं भावा स्वतस्तुभिन्नं वेद्यं पश्यति । माया   
प्रमाता तु भिन्नो घटादिरिति देहादौ गृहीताहं वस्तुको भिन्नं   
वेद्यं पश्यतीति विशेषः । शैव नैयायिकानामीश्वरः सर्वज्ञः   
सर्वकर्तापि सन् स्वाभिन्नं विश्वं पश्यमि तद्वत् विद्येश्वराः ।   
तस्माद्द्वैतानामीश्वरस्येश्वत्वं विद्येस्वरमात्रे पर्यवसितम् । एवं   
शिव सदाशिवादिवत् पूर्णचैतन्या भावादुक्तप्रकारेण ग्राहके   
अंशतश्चैतन्यरूपे आत्मनि निखिलं विश्वं अहमिति प्रतीत्यभावात्   
ग्राहकमात्रे अहन्ता प्रतिभासनादंशतश्चैतन्य रूपत्वात्   
परमार्थरूपग्राह्यस्य विश्वस्य चिन्मयेनाहन्ता रूपत्वेऽपि   
विपर्यासनशक्तिरिदन्तावभासनशक्तिर्विद्येश्वराणां शुद्धविद्या ।   
परमेश्वरस्येदं भावस्याप्ररूढ   
भेदावभासनमङ्कुरितमात्रभेदावभासनं सदाशिवेश्वरता   
शिवशक्तितत्वविभागात्मनस्तत्वोत्तीर्णस्य भगवतः (४५३)   
परमशिवस्याहमिदमिदमहमित्यत्रेदमंशस्योद्भेदेऽपि   
तस्येदमंशस्याहन्ता छादितत्वेन स्फुरणात् । तत्र   
प्ररूढभेदावभासनमेव सदाशिवेश्वरता । तत्र   
भेदावभासनस्या शुद्धविद्यातत्वस्या स्फुटत्वे   
परमशिवस्येच्छाशक्तिर्व्या प्रियते । इदं भागस्या   
प्ररूढभेदावभासनस्येश्वरतत्वात्मनि स्फुटत्वे परमशिवस्य   
स्फुटत्वे ज्ञानशक्तिर्व्याप्रियते । अहमहमेवेदमिदमेवेति   
सामानाधिकरण्याभावेन स्वव्यतिरिक्ते प्ररूढे तु भेदे ग्राह्य   
विपर्यासेऽपि अहन्तानादि तत्वेऽपि स्थांशके आत्मन्यहमिति   
चिन्मात्रतायां सत्यां विद्येश्वरेषु परमशिवक्रियाशक्तिर्य्वाप्रियते ।   
ग्राहकस्यात्मना देहादेर्ग्राह्यस्य च घटादेरूभयोरपि   
चिन्मात्रताभावा दिदन्ता प्ररूढौ तु परमशिवस्य   
मायाशक्तिर्व्याप्रियते, सा मायाशक्तिः पशुप्रमातृषु व्याप्रियते ।   
उक्तरूपग्राह्य ग्राहकयोरुभयोरप्युक्तरूपविपर्या स संस्कारे   
निवृत्तेऽपि परमशिवात्मक स्वस्वरूपपरमार्थप्रथनं यत्तत्र वस्तु   
परमार्थप्रथने सद्गुरु काटाक्षनुगृहीते अपशुप्रमातृषु योगी   
ज्ञानि प्रभृतिषुपरमशिवस्य (ट्प्। ३५३) शुद्धविद्याशक्तिर्व्याप्रियते ।   
अप्रवर्तितपूर्वोत्तर इत्यत्रोक्तस्य तदेतद्विद्या शक्तिव्यापारत्वं   
पशुभावेऽपि ।  
  
	तस्येति । पूर्वोक्तस्य नित्यत्वविभुत्व स्वतन्त्रत्व रूपस्यैश्वर्य   
स्वभावस्य गुरुकटाक्षेण प्रकाशिका या सा   
परमशिवस्यानुग्रहात्मिका विद्याशक्तिः । पशुभावे ग्राहकग्राह्यो   
मय विपर्यासैकलक्षणे पाशनीयकात् स्वतन्त्रपरमार्थतः यं   
विदैक्येऽपि सर्वस्य दृश्यस्य द्रष्टुर्दर्शनस्य च भेदे   
दृश्यमन्यद्द्रष्टा चान्यः ज्ञानं चान्यत् इत्यन्योन्य भेदे जाते   
सत्यपि सा परमशिवस्यानुग्रहात्मिका (४५४) त्वमीश्वरः ज्ञानक्रिया   
या शक्तियुक्तत्वात् यो हि ज्ञानक्रिया स्वातन्त्र्ययुक्तः स ईश्वरः । यथा   
सिद्धान्तपुराणप्रसिद्धाः ज्ञानक्रियाशक्तियुक्तत्वात् ईश्वरस्तया   
चत्वं तस्मात् ज्ञानक्रियाशक्तियुक्तत्वात् ईश्वर एवेति ईश्वरत्व   
पूर्णत्व विभुत्व नित्यत्वादिकायुक्ती शदृश्य तद्युक्त्याश्वस्तहृदयाः   
कृतिनः कृतकृत्याः पूर्णा भवन्ति सा अनुग्रहात्मिका   
पारमेश्वरीशक्तिः विद्याशक्तिः व्यवहारप्रवर्तनात्मकयुक्तिबलेन   
यदैश्वर्यमात्मनि नित्यत्वाद्यैश्वर्यमुक्तं तदैश्वर्यप्रकाशिका   
परमेश्वरशक्तिर्यद्वशात् यदुक्तवशात् । केचिदिति -  
गुरुकटाक्षानुगृहीता अपश्चिमजन्मानस्ताः नित्यत्वादि प्रतिपादिका   
युक्तीरादृश्य तद्युक्त्याश्वस्तहृदयाः कृतिनः कृतकृत्याः पूर्णा   
भवन्ति । सानुग्रहात्मिका पारमेश्वरीशक्तिः विद्याशक्तिः । यथोक्तं   
पूर्वमेव । एष चानुग्रहलक्षणाः अन्त्यः पञ्चमः पारमेश्वरः   
कृत्यविशेषः परपुरुषार्थप्रापकः तन्निबन्धनत्वात्   
परमार्थमोक्षस्येति । अयमेवेति । विद्याशक्तिनिरूपणात्मकषडर्थ इति   
श्रीत्रिकसाराद्यागमादि दृष्टः उक्तः पक्षः सूत्रकारस्य   
हृदयमावर्जयति । अस्मिन् सूत्रेऽन्य इति पक्षान्तरवादिनं   
प्रत्यन्यगुक्तेः ॥  
  
	शुद्धविद्यातत्वादनन्तरं मायातत्वमित्यारोहक्रमेण   
तन्निरूपणं क्रियते । तन्निरूपणमेवाह - मायाख्या शक्तिः   
पुनस्तस्यैश्वर्यस्वभावस्य तिरोधानकरी तस्य   
नित्यत्वाद्यैश्वर्यस्वभावा विद्याशक्तिः प्रकाशयति   
मायाशक्तिस्तिरोधत्ते इति मायाविद्ययोर्विशेषः । सर्वस्य प्रमातुः   
परमेश्वरात्मक स्वात्माङ्गभूतेषु पृथिव्यादिकारणभूतेषु   
भावेषु तत्कार्यबूतेषु घटपटादिषु चामी पृथिव्यादयो (ट्प्। ३५४)   
(४५५) मदन्या घटादयश्च तद्वत् अहमपि चैत्राद्यन्यो न मैत्र एवेति   
प्रमातृ वर्गस्यान्योन्यतो घटपटादेश्च । एवं घटादिपृथिव्यादेः   
परस्परं प्रमातृवर्गस्य च भेदप्रथाकरी मायाशक्तिः सुप्तोऽहं   
मूर्छितोऽहमिति शून्ये सुख्यहं दुःख्यहमिति बुद्दहु क्षुधितोऽहं   
पिपासितोऽहमिति प्राणे जडत्वादचिद्रूपे प्ररूढ इति अहं देवादिरेवेति   
तस्मिन्नेव प्ररूढं प्रमातृताभिमानं दद्यती चिन्मया नपि   
भावान् प्रमेया भेदेनेदं रूपेणाभासयन्ती सर्वथैवानात्मनि   
अहमित्यात्मताभिमानेन देहादावादात्मताभिमानेन   
प्रकाशमानत्वादात्मरूपत्वेऽपि घटादौ स्वरूप परमार्थरूपं   
तिरोधत्ते आवृणुते सा मायाशक्तिः यत् तिरोधानं सृष्ट्यादि   
कृत्यपञ्चकमध्ये आगमेषु भव्यते । एतत् तिरोधानं यं   
हारान्तरभावित्वात् कादाचित् कं विलयरूपं व चतुर्थं कृत्यं   
नमन्तव्यम् । दीक्षितस्यापि गुरुमन्त्रादिनिन्दनप्रायं विलयरूपं   
कृत्यं च न भवति । यथोक्तम् -  
  
	कश्चित् त्वीशेच्छया सम्यगनाश्वस्तोऽपि चेतसः ।  
	निन्दन्नेव भजेच्चर्यात् सतिरोहितं उच्यते ॥  
  
	निन्द्यमान महामन्त्र विद्याचार्यादिकोपजः ।  
	पाप्मा तं पातयेद् घोरे यातनाधाम्नि सर्वदा ॥  
  
एतत् तिरोधानं स्वाभाविकं स्वरूपा वरणमेव   
पारमेश्वरस्यावरणरूपं प्रकाशमानस्याप्याच्छादनं   
मायाकार्यं तिरोधानं विस्तारयति । ग्राहकग्राह्ययोरुभयोरपि   
प्रकाशमानत्वात् चित्परमार्थत्वेऽपि अहं देवादिरेव, अयं   
मद्व्यतिरिक्तो घटादिरेवेति (४५६) संविन्मयेऽपि स्वात्मनि   
स्थूलोऽहमित्यादिदेहा घहन्तारोपणं घटादौ च   
प्रकाशमानत्वात् स्वात्मभूतेऽपि तत् स्वात्मभिन्नेदन्ता   
रोपणमित्युभय विपर्या सात्मनि एकरसेऽविच्छिन्नप्रकाशे भेदे भाते   
सत्यनात्मनि आकाशकल्पे शून्यसुषुप्ते विश्वप्रलये नेत्यभाव   
समाधौ आकाशकल्पमानात्मरूपं शून्यमहमित्यात्मत्वेन   
भासते । वा शब्देन मध्ये प्राण आक्षिप्यते । ऊच्छ्वसन निश्वसना   
वस्था या महमुच्छ्वसिमि निश्वसिमीति वायुकल्पः प्राणः   
अहमित्यात्मत्वनेक्षते, स्थावरजङ्गमजिघत्सायां (ट्प्। ३५५)   
कोपप्रज्वलनादौ वा तेजः समुपबृंहितः प्राणः अहमित्यात्मत्वेन   
वीक्षते । अन्तरहं वेद्मि सुख्यहं दुःख्यहमिति चिन्ताद्यवस्था   
सुस्वच्छोदककल्पा वेद्यप्रतिबिम्बनवती बुद्धिरहमित्यभिनिविश्यते ।   
कृशोऽहं स्थूलोहमित्यादि दशासु पृथिवी प्रायं   
शरीराख्यमेवाहमित्यात्मत्वेनाभिनिविश्यते । वा ग्रहणेन पुनरपि   
सुतधनदारादि ष्वप्यसङ्ख्यातं अन्ताभिनिवेशस्यानत्वं सूच्यत   
इति शून्यप्रायबुद्धिशरीरेषु मातृत्वेन । भिगतेषु सुतधन   
दारादिरेव वेद्येषु ममायं सुतः ममामीदाराः ममेदं   
धनमिति इति सुतधनदारादि वेद्येषु च इत्ये तेषु सर्वेषु अहन्ता या ईक्षिते   
ष्वात्मत्वेनेक्षितेषु मायाशक्तिर्विजृम्भत इत्यनेन परमेश्वरस्य   
स्वातन्त्र्य रूपा या मायाशक्तेरिति दुष्करवस्तु सम्पादना प्रतिहत   
सामर्थ्यं दर्शितम् । घटादि देहाद्यचिरकालप्रकाशरूपे सुषुप्ते   
विश्वस्यौदयात् चिरकालप्रकाशरूपे सुषुप्ते विश्वस्यौदयात्   
चिरकालप्रकाशरूपे महासुषुप्तरूपे प्रलये वेद्यं विश्वं न तत्   
शून्यभावनानिष्ठ अहमपि न इत्यभाव (४५७)   
समाधावनन्तरमुच्छ्वासनिश्वासावस्थायाम् अहमुच्छ्वसिमीति   
निश्वसिमीति वायुकल्पः प्राणमात्रमेवाहमित्यात्मत्वे न वीक्ष्यते ।  
  
	किञ्च क्षुधातिशयेन स्थावरजङ्गमजिघत्सायाम् । अथवा   
कोपप्रज्वलनादौ । ते वैश्वानरात्मकतेजः समुपबृंहितः   
संहारोद्यतः प्राण एवात्मत्वे न वीक्ष्यते । वेद्यप्रतिबिम्बनत्वात्   
स्वच्छोदकाशय कल्पा घटादिं भावराशिं मन्तरेवाहं वेद्मि अत   
एवाहं मुखी अहं दुःखीति तल्लाभालाभचिन्ताद्यवस्थासु तद्   
घटपटादिवेद्य प्रतिबिम्बनत्वात् स्वच्छोदक कल्पा बुद्धिरेवाहम्   
इत्यभिनिविश्यते । कृशोऽहं स्थूलोहमित्यादि दशासु शून्यादि   
बुद्धिपर्यन्त प्रमातृभित्तिभूतं शरीरमेवाहमित्यात्मतया भाति ।   
यथोक्तम् -  
  
	शून्यधीप्राण इत्ये तत् सृज्यते क्षीयते -------------- ।  
	स्थर्यमस्य परं देहापेक्षया न तु वस्तुतः ॥  
  
इति तन्त्रपटधानिकायां शून्यादि सर्वं प्रकाशमानत्वात् स्वत एव   
पूर्वमसत्वात् (ट्प्। २५६) संविदेव तत् तद् रूपेण भासमानत्वात्   
चिन्मात्रसारमेव परमार्थतोऽहन्तारूपमेव स्वसंविदिति विश्वं   
मायैव तावदचिद्रूपा या अवभासितमचिद्रूपतया वभासितमेव   
इदन्तया वभासितमेव सत् शून्यादि अप्रकाशेदन्ता भावमपि   
शून्यादिमायया अहमित्येवं रूपायाः संविद्रूपतया   
भिनिवेशस्थानं सम्पादितम् । इत्येवं भूतदुष्करवस्तु सम्पादना   
प्रतिघातरूपा परमेश्वरस्य माया शक्तिरित्ये तत् सामर्थ्यं   
विजृम्भते । सूत्रगतेन वा शब्देन प्रमातृ सम्बन्धिनां   
वेद्यरूपाणां सुतधनदारादीनामप्यसङ्ख्या   
तमहन्ताभिनिवेशविषयत्वं सूचितम् ।  
  
	शून्यादिः अचिद्रूपत्वादनात्मा यदियः सुखीयस्तृषितः यः   
(४५८) सर्वरूपरहितः सोऽहमितीदन्तैवान्तर्हिताहं भावा   
संसारिणां परिस्फुरतीतिवक्ष्यमाणनीत्या चिद्रूपत्वा भावात् । अत   
एव घटादिवदिदन्तारूपेण प्रतीयमानत्वाच्छून्यादिर्यघनात्मा   
तत्तर्हि आत्मत्वेनाहन्तारूपेणाभिनिविश्यमानाश्चिद्रूप एवेति   
शून्यादिर्माया प्रमाता किञ्चित् कर्तृत्वादि धर्मानपहाय   
सर्वज्ञत्वसर्वकर्तृवादि विशुद्धैश्वर्यधर्मैव स्यायत् ।   
इत्याशङ्क्याह - स्वव्यतिरेकभाजि प्रमेये अत एव इदन्तारूपे प्रमाता   
अयं घटः अहमेतद्यतिरिक्तः चैत्रादेश्च व्यतिरिक्तः इति घटादि   
प्रतिमां विकुर्वाणः शून्यादिः प्रमाता यः घटादिवत् स्वयमपि   
मेयः सन् माताकालादि प्ञ्चकवेष्टितं तत्वस्य मेयत्वं   
नामकालादि पञ्चकवेष्टितत्वम् । योऽहं कृशोऽभवं सस्थूलो वर्ते   
स्थूलकरो भविष्यमिति देहादौ तत्स्वामिनि सहचारिणि प्रमेयेऽपि   
तस्मिन्नेवकाले घटोऽप्यभवत् इदानीं घटो वर्तते घटो भविष्यतीति   
देहादौ घटादौ च कालेन वेष्टितः किञ्चिज्ज्ञत्वरूपया विद्यया   
किञ्चित्कर्तृत्वरूपया कलया, अत्र विषये रक्त इति रागेण तत्राप्यत्रैव   
रक्तः नान्यत्रेति नीत्या च नित्यत्वसर्वज्ञत्व सर्वकर्तृत्व पूर्णत्व   
व्यापकत्व विरुद्धेन वेष्टितः कः ओतः प्रोतः सर्वज्ञता   
विशुद्धैश्वर्यधर्मं मैवस्यात् इत्याशङ्का दूरतो निरस्ता ।  
  
	उक्तामाशङ्कामाक्षेपेणानुसरति - अनहं   
रूपत्वेऽप्यहमित्याभिनिविश्यमानोऽपि शून्यादिः स्वात्मनो मेयतां   
जह्याद्यदि तदानीं (ट्प्। ३५७) स्यादैश्वर्यधर्मयोगः ।   
स्थूलोऽहमित्यादि मेयतां जह्याद्यदि प्रमातुमेयं नीलाद्यपि   
मातुर्व्यतिरिक्ततया हन्त तयैव भासे तवानवेति प्रक्रान्तवस्तुनिर्वाहा   
भावद्योतकमव्ययम् । (४५९) अयं शून्यादिः प्रमाता   
अहमित्याभिनिविश्यमानोऽपि मेयतां न जहातीत्यर्थः ।  
  
	तदेव प्रतिपादयति - शून्यादिः प्रमाता शून्ये बुद्धावित्यत्र   
कथितः स्वात्मनः व्यतिरिक्तत्वेनाभिमते नीलादौ प्रमेये यावदेव   
घटादिवत् स्वयमपि भेदभूत एव सन् मातामेयं हि इदमीदृगिति   
परिच्छेद्यमानत्वाद् एव परिमितः । तादृशः इदमीदृगित्येवं   
रूपादन्य स्मान्मेयादुपपन्नम् व्यतिरेकम्   
उभयोरप्यन्योन्यभिन्नत्वात् । एवं प्रमाता च चैत्र प्रमातापि   
मेत्रादेः प्रमातुः घटादेश्चोपपन्न व्यतिरेकः । अत एव घटवन्   
मेयाश्चिद्रूपः प्रमेय वर्गात्प्रमातुश्चोपपन्नव्यतिरेकं न भवति   
पूर्णत्वाच्छून्यादेरहं भावस्य परिच्छिन्नत्वं यत् परिमितत्वमेव   
कालादिपञ्चकं प्रथमं कालवेष्टित त्वमेव दर्शयति - तयाहीति ।   
कालः पूर्वापरात्मकमक्रममासूत्रयन् प्रमातरि योऽहं   
कृशोऽभवं स्थूलोवर्ते स्थूलतरो भविष्यामीति इति पूवा परात्मकं   
कालक्रममासूत्रयन् प्रमातरिविजृम्भमाणस्तदनुसारेण   
तत्सम्बन्धिनि प्रमेयेऽपि प्रसरति ।  
  
	तत्प्रसरणक्रममेवाह - योऽहं स्थूलो भवामीत्यादिना । तेन   
स्वात्मनि स्वबिषये च विजृम्भमाणे न कालप्रसरेणायं प्रमाता   
आत्मानं तद्विषयं चैवं परामृशति । यो ऽहं कृशोऽभवं   
सस्थूलोवर्ते स्थूलतरो भविष्यामि इति संविन्मयमात्मानं   
जडात्मकदेहरूपमक्रममपि क्रमवन्तमिव परामृशन् तद्   
देहचारिणि प्रमेयेऽपि घटोऽभवत् भवति भविष्यतीति भूतादिरूपं   
प्रमेयं प्रकाशयति प्रमाता कालः नित्यमेवसन्तः   
प्रमातारमनित्यं करोतीत्यर्थः ।  
  
	(४६०) अथ विद्या व्यापारमाह - शून्यादेर्जडस्य   
चैत्रमैत्रादेः प्रमातुः किञ्चिज्ज्ञत्वोन्मीनरूपा विद्या अस्य प्रमातृ   
बुद्धिदर्पणसङ्क्रान्तं नीलसुखादि भावराशिं व्यनक्ति । इदं   
नीलमिदं सुखमिति बहिरन्तः करणवेद्यं (ट्प्। ३५८)   
नीलसुखादिमात्रमेव भावं व्यनक्तीति सर्वज्ञमपि प्रमातारं   
किञ्चिज्ज्ञमेव करोति तदा किञ्चित् कर्तृतोपोद्बलनमयी कलाघटपटादि   
कार्यमुद्भावयति इति सर्वकर्तारमपि प्रमातारं किञ्चित् कर्तारमेव   
करोतीति किञ्चिज्ज्ञानामि किञ्चित् करोमीत्यत्र ज्ञानक्रियाविषयस्य   
ज्ञेयस्य कार्यस्य च वस्तुनः किञ्चित् त्वे तुल्येऽपि कस्मादिदमेव   
किञ्चिद्रूपं वस्तुतयोर्ज्ञानक्रिययोर्विषयभूतमिति । अत्र किञ्चिद्रूपे   
ज्ञानक्रिये कार्ये चार्थे अभिष्वङ्गरूपः आसक्तिरूपदेहादि प्रमातरि   
घटादि प्रमेये ष्वादरेण तद्विषयादरेणातिशया धानारोपणमय   
इव तस्योत्कर्ष विशेषाधानमय इव प्रथमं देहादौ व्यावृत्यं   
पश्याद् विषये रागोव्याप्रियते । तद्गोरत्वं बुद्धिधर्मभूतः रागो न   
भवति । बुद्धिगतो रागस्थूल एव एतद् रागत्ववन्नियता वृद्धस्य   
पुरुषस्य पूर्वं यौवनसमये जातः बुद्धिगतो रागः प्रमदायां   
न भवेत् । रागतत्वं तु सर्वदा स्त्येव ।   
धर्मज्ञानवैराग्यैश्वर्यात्मनि बुद्धिधर्माष्टके रागतत्वं   
दृष्टं धर्ममेव करोमि अधर्ममेव करोमीति   
धर्माधर्माद्यष्टकाभिष्वङ्गरूपोरागो दृष्ट एवेति रागतत्वं   
पूर्णरूपं प्रमातारमपूर्णमेव करोति । अत्रैव   
वस्तुनिकस्मादभिष्वङ्गः नान्यत्रे त्यसमभिष्वङ्गरूपोऽर्थो नियत्या   
नियमित इति नियत्या सर्वत्रपूर्णत्वाभावादेकस्मिन्नेवार्थे नियत इति   
नियति व्याप्तं प्रमातारमव्याप्तं करोति एकत्रैव सङ्कुचितं करोति ।   
एवं कालादिभिर्वेष्टितः माययापहृतनित्यत्वाद्यैश्वर्य सर्वस्वः सन्   
पश्चादैश्वर्यं सर्वमपहृत्य पश्चात् प्रतिवितीर्णः तत् सर्वज्ञत्वाद्   
यैश्वर्य सर्वस्वमध्यगत किञ्चिज्ज्ञत्वादिभागमात्रः । एव्ं भूतः   
समनन्तरवक्ष्यमाणमितः प्रमाताभाति ।   
  
	तदेव प्रतिपादयति - कालं प्रतीदानीमिति । कालेनेदानीं   
तनविद्यया इदं किञ्चिज्जानानः कलया इदं किञ्चित् कुर्वाणः   
परागेणात्ररक्तः नियत्यात्रैवरक्तः नान्यत्रेति परामृशति यः   
सोऽहमिति । अयं प्रमाता कालादिपञ्चक वेष्टितोभाति । एषां   
कालादीनामन्यत्ररक्तोऽपि नियत्यान्यत् कार्यत इति एषां कालादीनां   
भिन्नविषयत्वमपि भवति । अनेनास्य देहादेः स्वातन्त्र्यात्   
परमेश्वरस्यैव स्वातन्त्र्यं च दर्शितम् । एते च कालादय   
उक्तक्रमेणेदानीन्तनोऽहं किञ्चिज्ज्ञोहं (ट्प्। ३५९) किञ्चित् कर्ताहं   
अत्ररक्तोऽहं तत्राप्यत्रैव रक्तोऽहमित्युक्तक्रमेणप्रमातृलग्नतैव   
भातीति तस्य माया प्रमातृशक्तिस्वरूपस्तद्व्यभिचारिणः   
प्रमातृभिन्ना एव एते सर्वप्रमातॄणामेकप्रकारा न भवति प्रति   
प्रमातृभिन्ना एव एते सर्वप्रमातॄणामेक प्रकारा न भवति ।   
प्रतिप्रमातृभिन्ना अपि नटमल्लप्रेक्षादौ कालादयः   
सर्वप्रमातॄणामेकी भवेयुः । कलादीनामीश्वरेच्छा व्यतिरिक्तं   
सहजजीवितं नास्तीति स्वामिनश्चात्म्संस्थस्येत्यादौ असकृदुक्तम् । एष   
प्रमाता मायान्ध इत्यत्र वक्ष्यते च -  
  
	स्वव्यतिरिक्ते मेये माता प्रमातेति पूर्वश्लोके यदुक्तं तत्रोक्ते तत्   
प्रमेयं प्रमातृ व्यतिरिक्तं प्रमेयं दर्शयति ।  
  
	त्रयोविंशतिप्रकारं पृथिव्यादि शब्दान्त   
स्थूलसूक्ष्मात्मकं कार्यरूपं (४६२) बहिरिन्द्रियात्मकं   
करणरूपं प्रमेयं यत् तस्य कार्यकारणरूपस्य   
कार्यकारणैरविभक्तं स्वयमेकं एषां मूलकारणं प्रधानं   
च यत् तत्सर्वं मेयम् ।  
  
	कार्यकारणरूपं त्रयोविंशति प्रकारं यत् सर्वकार्यस्य   
कारणस्य च सुखदुःखमोहमयत्वात् तैरविभागरूपं प्रकृतितत्वं   
यत् तत्सर्वं मेयमिति सम्बन्धः । मायोत्तीर्णानां योगिनां   
मन्त्रप्रमातॄणां तदीश्वरात्ममत्रेश्वराणां   
मन्त्रमहेश्वराणां च मातॄणां पृथिव्यादिभूतपञ्चकस्य   
गन्धादि तन्मात्रा पञ्चकस्योपस्थादि वागान्तस्य कर्मेन्द्रिय   
पञ्चकस्य घ्राणादि श्रोत्रान्तज्ञानेन्द्रियपञ्चकस्य मन आदि   
बुद्ध्यन्तान्तःकरणत्रयस्यास्य सर्वस्य विषयीकारेण   
वशीकरणयोगित्वात् सर्वमेव प्रमेयं मायाप्रमातॄणामपि   
प्रत्यक्षत्वा भावेऽपि अनुमानदिशा आगमदिशा च पृथिव्यादि   
प्रमेयमेवेती यत् प्रमेयं पृथिव्यादि प्रकृत्यन्ततत्वं प्रमेयं   
पूर्वश्लोकोक्ताः कालविद्या कालारागनियतयस्तु अपि   
तत्वान्तर्गतत्वान्मायाप्रमातृ व्यतिरिक्तप्रमेयनिरूपणाद्   
अस्मिन्नवसरे कालादयः प्रमेया अपि न प्रमेयत्वेन गणिताः वस्तुतः   
अत्रत्यः मायादिक्षित्यन्त तत्व मध्यवर्ती प्रमाता प्रमेय एव । स तु   
माया प्रमाता प्रमेय भूतोऽपि स्वव्यतिरिक्तं प्रमेयं   
प्रतिपरमेश्वरस्य मायात्मिकायाः स्वातन्त्र्यशक्त्या प्रमात्री   
क्रियमाण प्रमेयत्वे सत्यप्याच्छादित प्रमेयताक इहोच्यते । अत्र   
पृथिव्यादि बुद्ध्यन्ततत्वत्रयोविंशति मध्ये किं (ट्प्। ३६०) कार्यं किं   
च कारणमित्यन्ते वा सि प्रश्नमाशङ्क्याह । अत्र त्रयोविंशतौ   
बाह्यकरणावली अन्तः (४६३) करणावली त्रयोदशविद्या   
स्थूलसूक्ष्मत्वभेदतः कार्यवर्गश्च दशधा माया प्रमातुः   
प्रथमं करणरूपयोगप्रयोजनमिति आदौ करणानां कथनम् ।   
तानि त्रयोदश । तत्र करणे ष्ववरोहक्रमेणादौ पृथिव्यादि   
शब्दान्ताध्यवसाय सामान्यमात्ररूपा बुद्धिः अध्यवसाय   
साधनं बुद्धिरिति मुक्तनीत्या स्वयं प्रमातृविषयाध्यवसाय   
साधनरूपत्वाद्याद्यस्मिन् यस्मिन् विषये प्रमातुर्योयोऽध्यवसायोऽस्ति   
तत् तदध्यवसाय सामान्यमात्ररूपा त्रयोविंशत्तत्वात्मिका बुद्धिः   
। अनेन बुद्धेर्व्यापकात्मका तत्वता दर्शिता । अहङ्कारो ममेदं न   
ममेदमित्यभिमानसाधनमित्युक्त नीत्याभिमानसाधनत्वात् यस्य   
यस्य प्रमातुः यत्र यत्र ग्राह्ये विषये अहं ग्राहकः ममेदं   
पृथिव्यादि ग्राह्यं न ममेदम्मिति मायीयो योऽभिमानोऽस्ति तत्   
तदभिमान सामान्यमात्ररूपोऽहङ्कारः मनः   
सङ्कल्पविकल्पसाधनमित्युक्तनीत्या पृथिव्यादिशब्दान्तं सङ्कल्पं   
सर्वेषु कार्येषु एवं करोमि एवं न करोमीति सर्वकार्यकर्त्रनुस्थूत   
सामान्यात्मकसङ्कल्पकारणं मनः इत्येतत्त्रयं प्रमातुः   
अन्तःकरणं पृथिव्यादि शब्दान्तं स्थूलसूक्ष्मं विषयमन्तः   
करोमीत्यन्तःकरणं शब्दादि पृथिव्यन्तवस्त्वध्यवसायरूपायां   
ज्ञानात्मनि बुद्धौ उपयोगोनीन्द्रियाणि ज्ञानेन्द्रियाणि   
पञ्चशब्दाध्यवसायरूपे ज्ञाने उपयोगि श्रोत्रेन्द्रियं   
स्पर्शाध्यवसायरूपे ज्ञाने उपयोगिस्पर्शेन्द्रियमित्यादि यत्र यत्र   
शब्दाध्यवसाय ज्ञानमस्ति तत्र तत्र श्रोत्रमुपयोगीति श्रोत्रेन्द्रियस्य   
व्यापकात्मकं तत्वमित्यादि क्रमेण सर्वेषामिन्दिर्याणां   
व्यापकरूपं तत्त्वमवगन्तव्यम् । यथोक्तम् -   
शब्दस्पर्शरूपरसगन्धात्मनां विषयाणां क्रमेण   
ग्रहणसाधनानि (४६४) श्रोत्रत्वक्   
चक्षुर्जिह्वाघ्राणानिपञ्चज्ञानेन्द्रियाणि वचनादान   
गमनविसर्गानन्दात्मनि कर्माण्युपयोगीनि पाटवादिघ्राणान्तान्ति ।   
कर्माण्युपयोगित्वमेव कर्मेन्द्रियाणां प्रतिपादयति - तथा   
हीत्यादिना । त्यागं ग्रहणम्, त्यागग्रहणयोर्द्वयमिति   
बहिरिन्द्रियविषयं यत् कर्म तेषु त्यागे ग्रहणे उभये च क्रमेण   
पायुः पाणिः पाद इति करणानि व्याप्रियन्ते । पादेन्द्रियस्यैकस्य   
देशत्यागः इत्युभयमप्यस्ति । एतत् त्यागहणद्वयमन्तः   
प्राणप्रमातरि येनेन्द्रियेण क्रियते (ट्प्। ३६१) (४६४) तद्वगिन्द्रियं   
मूलाधारात् प्रभृति जिह्वा पर्यन्तप्रसारणात्मनि प्रसरमेकमेकं   
स्थानं त्यक्त्वा अन्यमन्यं स्थानं गृह्णातीति त्यागग्रहणात्मकं   
कर्मद्वयमस्ति । त्याग ग्रहणात्मकव्यापारक्षोभप्रशान्त्या   
आनन्दात्मकविश्रान्ति क्रियोपयोग्युपस्येन्द्रियं ज्ञानेन्द्रियवर्गात्   
कर्मेन्द्रिय वर्गस्य विशेषः तामसाहङ्कारविशेषात्मकानि   
कर्मेन्द्रियाणि सर्वदेहव्यापकानि व्यपकत्वाच्छिन्नाग्रहस्तः   
बाहुभ्यामाददानः हस्ते नैवादत्ते । च्छिन्नपादः जानुभ्यामेव   
गच्छति । केवलमस्फुटपूर्णादानादि व्यवहारलाभस्थानत्वात्   
पञ्चाङ्गुलीरूपमधिष्ठानमुच्यते । इत्येवं बुद्ध्याद्युपस्थान्तानि   
करणानि त्रयोदश श्रोत्रादीनिकरणानि गोत्व घटत्वादिवत्   
शिवादिसकलान्तप्रमातृ गत श्रोत्रादिष्वनुस्यूतत्वात् सामान्यरूपाणि   
तत्वान्येव । एषां श्रोत्रादीनां परमप्रमातारं   
प्रतिकार्यत्वेप्यसाधारणे न कार्यत्वेन व्यपदेशः एतेषामेव   
कारणत्वेन व्यपदेशः, नत्वन्यस्य कर्तृवर्गस्य कार्यवर्गस्य च   
कारणत्वम् । अत्रारोहक्रमे गन्धादिं विहाय पृथिव्यादेरूपादानं   
गन्धादिवर्गस्य पृथिव्याद्यन्तर्भूतत्वात् स्थूलानि कार्याणि   
पृथिव्यादीनि पञ्चैषां पृथिव्यादीनां सूक्ष्मं रूपं क्रमेण   
गन्धो रसो रूपस्पर्शशब्द इति । (४६५) शब्दैकगणमाकाशम् ।   
शब्दैकगुणव्यापित्वादाकाशं त्वमम्बिके ।  
  
	शब्दस्पर्शात्मकं तत्त्वं तद्गुणं व्यूहकृत् परे ॥  
		  
	वायुः प्राणादिरूपेण स्थितस्त्वत्प्रकृतिर्मतः ।  
	यः शब्दस्पर्शरूपाणां संस्थानं तद्गुणस्य यत् ॥  
  
	तेजो विकारस्त्वद्रूप परे पाकादि कार्यकृत् ॥  
	यः शिवे शब्दसंस्पर्शरूपैः साकं रसात्मना ॥  
  
	तन्मात्रेणोद्भवन्त्यापस्तास्त्वत्सङ्ग्रहयोनयः ।  
	शब्दादिभिश्चतुर्भिर्या गन्धेन च विभाव्यते ॥  
  
	तत्कार्या च भवेत् पृथ्वी पृथ्वी सा त्वं निगद्यसे ॥  
  
इत्येकैकगुणैवेति । इह तत्वमात्रगणनायामनुपयोगात्   
पृथिव्यप्तेजोवायुर्नभ इति विभक्तं पृथिव्यादिस्थूलं   
गन्धाद्यविभागस्यानुमापकं ज्ञापकं प्रथमं   
स्थूलपञ्चकं दर्शितम् । तत्र तत्त्वगणनायां पृथिव्यादयः   
शब्दान्ताः (ट्प्। ३६२) मिश्री । भूय घटपटादि स्वलक्षणीभूताः   
वागादिभिः कर्मेन्द्रियैः प्रसर्पिताः गृहीताः   
श्रोत्रादिज्ञानेन्द्रियैरालोचिताः मनसा सङ्कल्पिताः अहङ्कारेण   
ममेदमित्याभिमता बुद्ध्यानिश्चिताः अशुद्धविद्यया विवेचिताः   
कलादिभिश्चतुर्भिरभिरञ्जिताः पृथिव्याद्याभासः इत्येवं क्रमेण   
प्रमातरिविश्राम्यतीति तात्पर्यम् । सर्वाणि तत्वानि प्रमातरि   
विश्राम्यन्तीत्यर्थः । एतच्च तत् प्रधानेषु तत्त्वगणना प्रधानेषु   
तत्तत्तत्त्व तत्तत्प्रमातृनिरूपणप्रधानेषु श्रीतन्त्रालोकत्रिकसारादिषु   
निर्णीतमिति इह तत्त्वमात्रगणनायामनुपयोगं न विस्तारितम् ॥  
  
(४६६) इति श्रीप्रत्यभिज्ञासूत्रविमर्शिनी व्याख्यायां   
त्रयोदशमाह्निकम् ॥  
  
  
  
अथ चतुर्दशमाह्निकम्   
  
	आगमाधिकारे प्रथमाह्निकेन शिवादिक्षित्यन्ततत्त्वात्मक   
प्रमेय निरूपणं कृतम् । अनेन द्वितीयेनाह्निकेन मायादिक्षित्यन्त   
प्रमात्रादिशिवादि प्रमातृसप्तकनिरूपणं तत्प्रमातृतान्योन्य   
तारतम्यप्रतिपादनात्मकमाणवादि मलत्रयनिरूपणं तन्मेय   
त्रयनिरूपणं तन्मलत्रयोद्भवतिरोभावभेदात् संसारिणां   
बन्धमोक्षनिरूपणं प्राणापान व्यानोदान समानात्मक   
जाग्रत्स्वप्न सुषुप्ततुर्य तुर्यातीतावस्था पञ्चकनिरूपणं च क्रियते ।  
  
	अखण्डित इति । सर्वज्ञ सर्वकर्तृ सततोदित सर्वव्यापकत्वात्मक   
चिदानन्दघनस्वभाव खण्डनेऽपि सकल प्रलयाकल विज्ञानाकल   
मन्त्रमन्त्रेश्वरमन्त्रमहेश्वरात्मिकां विचित्रामन्योन्यं भिन्नां   
मातृकल्पनां सुहृन्मण्डलचक्रे स्वस्मिन्नविनाशिनि सहजे हृन्मण्डले   
सृष्टिस्थितिसंहारनिग्रहानुग्रहात्मक कृत्यपञ्चकपरिवर्तनकारित्वाच्   
चक्ररूपे श्रीपराशक्त्यात्मनिहृदये यः प्रथयेत् परमार्थतः   
स्वात्माभिन्नमपि दर्पणबिम्बगत नगरग्रामादिवदन्योन्यतः   
स्वात्मनश्च भिन्नं प्रकाशयेत् तं शिवं स्तुमः ॥  
  
	एवं शिवादिक्षित्यन्त तत्वराशौ निर्णीते सति तत्तत्तत्वान्तर्भावे   
नोक्तमपि (ट्प्। ३६३) प्रमातृतत्वं वितत्य प्रधानतया पृथगेव   
निर्गेतुं केवलं प्रमातृ तत्वमेव वितत्य तत् प्रमातृतत्व स्वरूपं   
विस्तरेण प्रदर्श्य तत्रैतन्मातृतेत्यादिभिः (४६७) व्यानो विश्वात्मकः   
पर इत्यन्तैर्विंशत्या श्लोकैराह्णिकं प्रस्तूयते । अस्मिन् प्रत्यभिज्ञा   
शास्त्रप्रमातुरधिकारिणः सद्गुरुकटाक्षपवित्रि तस्य स्वरूप   
प्रत्यभिज्ञानमुपदिश्यते । तथा हीत्यनेन प्रमातृतत्वहेयोपादेयता   
विभागनिरूपणद्वारेण तदुभयं प्रमातृतत्वं मत्स्वरूपं   
तस्मादहमीश्वर एवेती श्वरात्मक स्वरूपप्रत्यभिज्ञानमस्मिन्   
शास्त्र उपदिश्यते । स उपदेश्यः प्रमाता हेयमुपादेयञ्च   
शास्त्रोपदेशद्वारेण हेयमुपादेयत्वं प्रमातृतत्वं स्वं   
स्वभावं विद्वान् उभयस्यापि स्वरूपतया वेदनं   
परमोपादेयरूपं शिवस्य भावं स्वात्मानमभेदेनाविशन्   
जीवन्नेवमुक्तो भवतीति शिवलक्षणाभिज्ञानभूतं   
ज्ञानक्रियाशक्तियुक्तत्वात् शिवस्वभावं स्वात्मानं यः   
पुराणागमादि प्रसिद्ध ईश्वरः स एवाहमित्यभेदेनाविशन्   
जीवन्नेवमुक्तो भवतीति श्लोकेन माया प्रमातृवर्गस्य संहारसृष्टि   
स्थित्यवस्था त्रयाधिकारि ब्रह्मविष्णुरुद्रस्वरूपनिरूपणं ततोऽपि   
द्वयेन हेयोपादेय प्रमातृतत्त्वं मायान्तर्वर्ती प्रमातृतत्वोहेयः   
मायोत्तीर्णप्रमातृतत्ववर्ती प्रमातृवर्ग उपादेय इति बद्ध(न्ध)रूप   
प्रमातृवर्गोहेयः गुरुकटाक्षान्मुक्त उपादेयः । हेयोपादेयत्वोपयोगि   
आणवादिमलस्वरूपनिरूपणं मलकृतं च प्रमातृभेदं द्वयेन   
परमेश्वरात्मक स्वरूपसमावेशस्वरूपश्लोकपञ्चकेन   
सुषुप्तस्वप्न जाग्रत्तुरीय तुरीयातीतात्मिकावस्था त्रयेण   
तासामवस्थानं हेयोपादेय निरूपणं जाग्रदादि त्रयं   
तुर्यतुर्यतीतात्मकं द्वयमुपादेयमिति निरूपयत्याचार्यः तत्रेति ।  
  
	एवमागमसिद्धे युक्त्यनुगते च तत्वस्वरूपे निरूपिते सति   
एतन्मातृतेति कालादिकपञ्चकवेष्टितोपसंहृत प्रमेय जात   
मातृतामात्रस्य (४६८) स्थितौ संहारदशायां रुद्रः   
तद्दशासम्पादनेनोपसंहृत प्रमेयदशा सम्पादनेन   
स्वोपासकलोकस्य तद्दशादानेन तद्दशाद्ध्यानावेशसम्पन्नस्य   
स्वोपासकलोकस्य (ट्प्। ३६४) स्वामिमुख्यसम्पादनेन च भजमानो   
भगवान् रुद्रोऽधिदैवतम् इदमिति भिन्नप्रमेय प्रसारात्मनि   
सृष्ट्यवस्थायां ब्रह्मादिदैवतत्वेन स्थितः प्रसृते भिन्नप्रमेये तत्   
सन्तानप्रवहणलक्षणप्रसारात्मनि स्थित्यवस्थायां   
विष्णुरधिदैवतत्वेन स्थितः । तत्र भगवतो रुद्रस्याहमिति   
प्रमातृदशायुक्तत्वात् प्राणापानदिन   
निशासूर्येन्द्वादिद्वन्द्वविनिर्मुक्तत्वात्   
ब्रह्मविष्ण्वोस्तृतीयनयनोन्मीलनत्वं नास्ति ।   
एवमन्तर्बहिर्वृत्तिरित्यादिना स्थूलसूक्ष्मत्वभेदत   
इत्यन्तेनागमकाम्ड प्रथमाह्निकेन शिवादिक्षित्यन्ते तत्ववर्गे   
निरूपिते सति कालादिवेष्टितं मायाप्रमातृतारूपं यत् तत् प्रमातृ   
रूपमेव संहाराख्यायां यस्यां प्रमेयदशायामुपसंहृते   
दन्तारूपप्रमेयजातम् । अत एव प्रमातृता मात्रत्वेन स्थितं भवति ।   
तथास्वां दशायां तस्य प्रमातुरधिष्ठातृ देवता त्वं तस्य   
प्रमातुस्तद् दशा सम्पादनेन स्वोपासकलोकस्योपसंहृतप्रमेय-  
जातमातृता मात्रात्मकसंहारदशादानेन च ।  
  
	किञ्च तत् संसारदशाध्यानसमापन्नस्याभिमुख्य   
सम्पादनेन चाधिष्ठा तृदेवता त्वं भजमान ईश्वर एव रुद्रो   
भगवान् परमेश्वर एव भगवान् रुद्रो भूत्वा स्थितः यो रुद्रः   
माया पदेऽपि प्राणापानमय धर्माधर्म सूर्येन्दुदिननिशादि   
द्वन्द्वविनिर्मुक्ताहं तात्मक ब्रह्मनाडीमयो दानात्मक   
वह्निमयमध्ये ज्योतीरूपः (४६९) प्रमातृस्वरूपस्पर्शादुन्मीलित   
तृतीयनेत्रा मध्यमज्योतिर्ब्रह्मनाडी तस्य माया प्रमातुः स्वात्मनो   
भिन्नस्येदन्तारूपस्य प्रमेयस्य प्रसरे सृष्ट्यादि दशायाम्   
अधिष्ठातृ देवता त्वं भजन तस्य प्रमातुरा संहारं   
प्रसृतभिन्नप्रमेय सन्तानप्रवहणलक्षणे प्रसरे स्थित्यवस्थायाम्   
अधिष्ठातृ देवता त्वं भजन्विष्णुस्तयोर्ब्रह्मविष्णवोरपि स्वोरपि   
स्वोपासकलोकस्य तद्दशासृष्टिस्थिति दशादानं तत् सृष्टिदशा   
ध्यानावेशसमानस्य स्वोपासकलोकस्य स्वाभिमुख्य   
सम्पादनञ्चास्ति । अत एवेदन्ता रूपप्रमेयसृष्टिस्थितीरूपस्य मेय   
सम्पादने प्राधान्यात् अत एवाहमिति प्रमातृ दशा वेश शून्यत्वात्   
तयोर्न तृतीयनयनोन्मीलनं प्रसर इति प्रमात्पत्ति स्थित्योः पर्यायः ।  
  
	(ट्प्। ३६५) पूर्वसूत्रेण यत् प्रमातृस्वरूपमुक्तं तस्य   
प्रमातृस्वरूपस्य मायां धत्वे सति संसारी प्रमाता पतिरिति कथ्यते   
। तस्यैश्वर्यस्य भावस्येत्युक्तनीत्या विद्याभिज्ञापितैश्वर्ये प्रमातरि   
सति मुक्त इति व्यपदेशः । विश्वस्य स्वाङ्गत्वाभिमानने   
अहमेवाहमिदमिति सदाशिवेश्वरदशायां सम्पन्नायां तस्य   
मायाप्रमातुः पतिरित्यागमसिद्धा सञ्ज्ञा । तिराधानकरी   
मायाभिधा पुनः इत्युक्तनीत्या मायाशक्त्या विश्वस्य स्वात्मनो   
भेदेनाभिमनने क्लेशकर्मादि कलुषः पशुरित्यागमिका सञ्ज्ञा इति   
संसारीति मुक्तय इति पतिरिति पशुरिति चागमिकासञ्ज्ञा भेदञ्च   
निरूपयति - एष इति । कालादि वेष्टितः मायान्धः अत एव   
कर्मबन्धनः कर्माणि बन्धकत्वेनाभिमन्यमानः । एष इति   
कालादिवेष्टितः शून्यादि प्रमाता संसारीत्युच्यते । प्रोक्तरूप   
विद्याभिज्ञापितनित्यत्वाद्यैश्वर्यः अत एव चिद्घनः चिदेकरूपः (४७०)   
मुक्त इत्युच्यते । एव मुक्तं भावेषु स्वाङ्गरूपेषु प्रमाता क्षित्यादि   
भावेषु स्वाङ्गत्वेन प्रमननं कुर्वन् पतिरिति कथ्यते । मायावशात्   
स्वात्मनो भेदिषु तेषु भावेषु पाशरूपैस्तैस्तैर्भावैः पाशितत्वात् ।   
अत एव क्लेशकर्मादि कलुष इति कथ्यते आगमेषु परमेश्वरेणेति शेषः ।   
तिरोधानकारिण्या मयया अन्धोविमोहितः तिरस्कृत स्वात्मेश्वरभावः   
अत एव मोहितः कालादिवेष्टितः शून्यादिः प्रमाता संसरति   
योनेर्योन्यन्तरं भजतीति संसारी देहस्यापि संसरणमस्तीत्याह -   
देहोऽपित्यादिना ।  
  
	(४७१) न केवल व ------------ बु -----------------------------   
वनवार्धकेषु तद्बाह्यादि स्वरूपसादृश्यमनुवर्तयन् बाल्यादिषु   
संसरती व देही । यथोक्तम् -  
  
	देहिनोऽस्मिन्यथा देहे कौमारं यौवनं जरा ।  
	तथा देहान्तरप्राप्तिर्धारस्तत्र न मुह्यति ॥  
  
देहस्यैकस्मिन्नेव जन्मनि बाल्ययौवनादिषु संसरणम् । अन्योन्य   
रूपग्रहणात् । बुद्धिप्राणादेस्तु जन्तान्तरेऽपि संसरणम् । यथोक्तम् -   
मनो हि जात्यन्तरसङ्गतिज्ञमिति । अपि शब्देन तत्तत्क्षणिक -----------------   
दुःखमोहाविष्टत्वात् एकस्मिन्नपि जन्मनि संसरणमस्ति । तस्यैश्वर्य   
स्वभावस्येत्युक्तनीत्या महेश्वरात्मकस्वस्वरूपप्रकाशनकारिण्या   
विद्यया यस्य प्रमातुरैश्वर्यं प्रत्याभिज्ञापदं प्रापितं (ट्प्।   
३६५) पूर्णत्वाद्यैश्वर्यं यस्य पूर्णत्वाद्यैश्वर्यस्य   
प्रत्यभिज्ञापनप्राणनात् शरीराद्यपि शरीरप्राणबुद्धिशून्यानि   
तद्व्यतिरिक्तं घटपटादि विश्वमपि संवेदनमेव ।   
एकसंविन्मयमेवाभिमन्यमानः अत एव चिदैकघना   
पूर्णाहन्तात्मकबोधैकघना अत एवान्ये दन्तात्मका   
चिद्रूपव्यामिश्रणा शून्या चिदेव यस्य स्वरूपं सम्भेदे स्थितेऽपि   
देहपातानन्तरं जन्मबन्धविरहात् मुक्त इति व्यपदेशयोग्यः देहे   
पतिते तु यथा स्थित शिवैकरूपः इति कः प्रमाता संसरणहेतु भूताद्   
देहादेस्तस्य प्रमातुश्च शिवैक घनत्वात् कः कुतो मुक्तः । यथोक्तम् -   
नमः संसाररुपायेति । गुरुकटाक्षपातात् पूर्वपश्ववस्था रूपया   
गत्या अमुक्त चैत्रमैत्रादि प्रमात्रन्तरापेक्षया च मुक्तः (४७२) शिव   
इति व्यपदेशं योऽयं मुक्तः सः क्षित्यादि भावान् सशरीरत्वे   
नाभिमन्यमानः क्षितिरहमहं पाथो वैश्वानरोऽहमहं   
मरुद्वियदहमिति नीत्या क्षित्यादि भावान् स्वशरीरत्वे   
नाभिमन्दमानः प्रमिमीते प्रमननं करेति मननमवगमनं   
करोति । अत एव क्षित्यादिभावानां स्वामी ईश ईश्वरः   
पतिशब्दस्यैकोऽर्थः । आत्मानमत एवायमित्युक्तनीत्या   
तेषामप्रकाशरूपस्यात्म परमार्थसमर्पणाच्च पालक इति   
भावानां पतिरुपदिष्टः शास्त्रे तत्तद्रूपतया स्वयमेव   
प्रकाशनात् पालकोरक्षकः पतिरित्युपदिष्टः शास्त्रे परमेश्वरेण   
मायातो भेदिषु मातासन् मायाशक्त्या स्वात्मनश्चान्योन्यः   
कृतभेदान् । अत एव स्वात्मनो व्यतिरिक्तान् यदाभिमीते मायाशक्ति   
कृतभेदैस्तैरेव मेयैः पाशीत इति पशुरक्तः । ममेदं कलत्रं   
ममेदं क्षेत्रं ममायं पुत्र इत्यादि बद्धत्वात् पाशित इति   
पशुरुक्तः ------------ म -------------- रणेति शेषः । तथा हि त्यनेन तेषां   
मेयानां पाशत्वमेवदर्शयति । आद्यस्य   
प्रमातुर्वेद्यराशिवशादेव । विद्या स्वस्वरूपा प्रत्यभिज्ञाम् । अस्मिता   
तेस्वहङ्कारः । रागस्तेष्वभिष्वङ्गः द्वेषस्तद्विपरीतः । अभिनिवेश   
आवेश इति क्लेशाः सम्भवन्ति । अस्य प्रमातुवेद्यराशि वशात्   
स्वर्गनरकफलरूपाणि कर्माणि भवन्ति । आदिशब्देनाशारूपा   
हृदयस्था वासना तेषां हृदयस्थितः संस्कारः क्लेशानां   
फलात्मक भोगरूपो विपाकः इत्यविद्यास्मितादिरूपेण   
कालुष्यमनन्तप्रकारं कालुष्यं मायाशक्त्याविलत्वं यतः   
कालुष्यात् पाशितत्वेन पशुरुक्तः ।  
  
	(ट्प्। ३६७) (४७३) यदेतदुक्तं पशुरूपं तत् पशुरूपमेवाण व   
मायीय कर्मात्मकं मलमित्यागमेषु परमेश्वरेणोक्तमित्याह -   
चित्स्वरूपत्वे सत्यपि पूर्णाहन्तात्मक स्वातन्त्र्यहानिः देहाहं   
भावात्मक स्वातन्त्र्येत्यापि बोधशून्यता इत्याणवं मलं द्विधा ।   
तत्रहेतुः ज्ञातृकर्तृन्तात्मकचित्तत्व स्वरूप हानितो हेतोः । तत्र बोधस्य   
स्वातन्त्र्य हानिर्विज्ञानाकालेषु सकलप्रलयाकलेषु   
स्वातन्त्र्यस्याप्यबोधतेति विभागः । अत्रैवं द्विप्रकारे आणवमायीये   
स्थिते सति भिन्न वेद्यप्रथा अन्योन्य भिन्नानां स्वात्मनो भिन्नानां   
वेद्यानां प्रथैव मायाख्यं मलम् । एतन् मायामलं स्थूलत्व   
सूक्ष्मत्व तारतम्येन सकलप्रलयाकल विज्ञानाकल   
मन्त्रमातृष्वनुस्यूतं जन्मभोगदं कार्मं जात्यायुर्भोगदं   
कर्मेत्युक्तनीत्या प्रमातुः पुनः पुनर्जननं भोगञ्च ददाति ।   
पुण्या पुण्यकर्तरि प्रमातरिबोधरहिते सति कार्ममलम् । एतत् त्रयं   
मायाशक्त्यैव भवति । अस्य मलत्रयस्य मायाशक्तिरेव निमित्तं   
कार्ममलं सकलप्रमातृषु तेषां कार्ममलेप्य --------------- क्षा ----  
---- णनीत्या प्रलयात् पुनरुत्थानरूपः संस्काररूपेणास्ति   
कार्ममलं परमशिवं प्रतिमन्त्रमहेश्वरमन्त्रेश्वर   
मन्त्रविज्ञानाकल प्रलयाकल सकलाख्ये प्रमातृसप्तके   
आणवमलतारतम्ये न क्रमेण सूक्ष्मस्थूलात्मना तारतम्ये नास्ति ।  
  
	चित्तत्वस्य पूर्णा हन्तात्मनः प्रबोधरूपं ज्ञातृकर्तृता   
रूपं सर्वज्ञोऽहं सर्वकर्ताहमित्येवं भूतस्य स्वरूपस्य   
स्थितत्वेऽपि ति ----------- मायया परित्याग आणवं मलं येन मले   
नासौ प्रमाता सङ्कुचितो जातः परिमितो जातः । अत्राणोः   
पूर्णाहन्तात्मनः स्वरूपस्य निमीलनं सङ्कोचं तत् स्वरूप   
निमीलनं चिदात्मनि केवलं बोधरूपे स्थिते सति कर्तृत्व रूपस्य   
स्वातन्त्र्यात्मनः स्वरूपस्यान्तरस्य निमीलनं कर्तृ लक्षणे स्वरूपे   
स्थिते सति पूर्णाहन्तात्मकं बोधलक्षणस्य स्वरूपान्तरस्य   
निमीलनं वेत्युभयप्रकारं स्वरूपापरिहारं रूपम् आणवं   
मलं द्विप्रकारमध्ये एकमेवात्रैवेति आणवे मले सति बोधहानितः   
स्वातन्त्र्य हानितश्च द्विप्रकारे स्वरूपसङ्कोचे सति स्वात्मनो भिन्नस्य   
वेद्यस्य प्रथनं यद्भिन्नवेद्य प्रथा वशाद्धर्माधर्मरूपं   
कार्ममलं यतः कार्ममलाज्जन्म च भोगश्च भवति । स च भोग एता   
वन्तं कालमेवमिति नियता वधिक इति जात्यायुर्भोगदं (ट्प्। ३६८)   
कर्मेत्युक्तं भवति । एषामाणवादि मलानां पृथक् पृथक्   
स्वाश्रयस्यात्मभूतः प्रमातृरूपं स्फुटीकर्तुं   
स्वातन्त्र्याहानिर्बोधस्येत्याणवमला प्रथमभामस्य प्रथमं   
स्थानावशेषमाह - शुद्धचिदात्मकत्वेऽपि येषां   
विज्ञानकेवलानां प्रमातॄणामुत्तमकर्तृता नास्ति ते परमेश्वरेण   
स्वात्मनः परमेश्वरादन्योन्यं च भिन्ना निर्मिताः   
स्वात्मनोऽन्योन्यं च बिन्नत्वेन निर्माणहेतुरुत्तमकर्तृ त्यागः ।   
तस्मात् ।  
  
	तस्माद् येषां प्रमातॄणां बोधैकमात्रमेव परमार्थः   
विश्वस्याहमिति स्वात्म विश्रान्तिरूपानन्दलक्षणं स्वातन्त्र्यं नास्ति ।   
प्रपञ्चे सत्यपिनेदमिति परमेश्वरस्वातन्त्र्य कल्पितादतदभिमानाद्   
विश्वकर्ताहमिति परं स्वातन्त्र्यं नास्ति । ते परमेश्वरेण सर्वज्ञं   
सर्वकर्तृरूपा पूर्णाहन्तात्मनः स्वात्मनः सकाशात् व्यतिरिक्ती   
कृताः भिन्नी कृताः । एतेषामेतद् व्यतिरिक्तनिर्माण हेतुः   
शिवादिक्षित्यन्त (४७५) विश्वकर्तृतात्मकोत्तम स्वातन्त्र्या भावात्   
परमेश्वरस्य बोधरूपत्वं पूर्णाहन्तात्मकोत्तम स्वातन्त्र्य   
वियुक्तस्य मित्यस्य श्लोकस्याभिप्राय शेषः । कर्तृतात्ययाद्धेतोः   
परमेश्वरात् ते भिन्ना भवन्तु विज्ञानाकालानां कथमन्योन्यं   
भेदः केवलं बाधरूपस्य व्यापित्व धर्मकृत देशा भेदस्य   
नित्यत्व धर्मकृतस्य काला भेदस्य चान्योन्यं समानत्वात् ।  
  
	एवमन्योन्य भेदाभावे निर्मितास्त इति कथं   
बहुवचनमित्याशङ्कां व्यपोहति - बोधनित्यत्वस्य   
व्यापित्वानामेकत्वेऽपि लक्षणं त्वन्योन्य भिन्नौ   
तद्विज्ञानाकालवर्गात्मना परमेश्वरेच्छा   
विशेषेणान्योन्यभिन्नता ते च शास्त्रे परमेश्वरेण विज्ञानकेवला   
उक्ता कर्तृताशून्यं केवलं विज्ञानमेवरूपं येषां ते,   
तत्त्ववर्गे शिवादिक्षित्यन्ततत्त्वात्मना शिवादि सकलान्तप्रमात्रात्मना   
च भवितुमिच्छुस्तत्तद्रूपेण भवति प्रकाशते । नत्वन्यः कश्चित्   
परमेश्वर व्यतिरिक्तः प्रमातृवर्गो वा कश्चिन्नास्तीति । इह यद्यत्   
किञ्चन स्फुरति तत् तद् वक्ष्यमाणेश्वरस्वात्मप्रथा मात्र मित्यादि   
वाक्यव्याख्यानारम्भे आत्मानमत एवाय मित्यादौ चासकृदुक्तम् ।  
  
	या चिदुल्लसति विश्वसत्तया सा शिवोऽहमिति विश्वसत्तया ।  
	आकलस्य सकृदेवमुच्यते देशिकैरसकृदेवमुच्यते ॥  
  
	(ट्प्। ३६९) ततश्च सकृदुक्तत्वात् अहं देशकालासङ्कुचितत्वाद्   
व्यापकनित्यबोधस्वभावोऽपि भेदे नान्योन्य भिन्नविज्ञाना   
कलानात्मना निर्भासे भातुमीशे इत्येवं भूतेश्वरेच्छा विशेषेण   
तेषां शरीरादि शून्यान्त जडप्रमातृ पदोत्तीर्णानां बोधत्वादि   
(४७६) धर्मजातस्यैक्येऽपि तेषामन्योन्यं भेदः । ते च शास्त्रे   
विज्ञानकेवला उक्ताः । तत्र विज्ञानकेवलः मलैकयुक्त इत्यादि ग्रन्थे   
उक्तः । विज्ञानकेवलशब्दस्यार्थः पूर्वमेवोक्तः ।   
स्वातन्त्र्यहानिबोधस्ये त्याणवमलादि भागस्य ।  
  
	विज्ञाना कलता मुक्त्वा स्वातन्त्र्यस्याप्यबोधता ।  
  
	इत्यमुमंशं विषयप्रदर्शनेन स्पष्टयति - विज्ञाने ना   
कलाः कलातत्वोपलक्षित करणकार्यरहिताः सकलप्रमातृवत् । तस्मान्   
महासौषुप्तरूपात् । प्रलत उत्थाने करणकार्यसहिता भवन्ति ।   
मायातत्वान्तर्वर्तित्वात् तेषां पुनरुत्थान   
लक्षणकारणकार्यबीजभूतः संस्कारात्मकार्ममलोऽप्यस्ति   
मधियो मलं विकल्पितः संस्कारात्मक भिन्नवेद्यविषये केषां चित्   
प्राणसुषुप्ते भेदप्रथामयोमयीयोमलोऽस्ति । अपवेद्यविषये   
शून्यसुषुप्ते नास्तीति मायीय मलोव्यवस्थित विषयः । यद्वक्ष्यति -   
सवेद्यमपवेद्यञ्च मायामलयुतायुतम् ॥ इति ।  
  
तेषामाणव वस्तु उक्तक्रमेण स्वत एवास्ति । एतदपि शब्देन सूचितम् ।  
  
	जडत्वादबोधरूपे शून्ये एव यदि वा अबोधरूपे   
प्राणबोधरूपे बुद्धौ वा येषां शून्यादावहमिति चमत्कार   
योगात् कर्तृत्वं ते प्रलये ना कलाः कृताः कलातत्वोपलक्षित   
करणकार्यरहिता इत्यर्थः । पूर्णा हन्तात्मकबोधरहिता ।   
तस्मिञ्छून्यादौ अहं शून्य इति कर्तारश्च महासुषुप्त्या व्यवहिते   
तथावस्थिताः प्रलयादनन्तरं कार्यकारणसम्बन्धा एव भवन्ति   
यतस्ततः प्रलयावधिहिते तथा भूतास्तेषां केवलमुक्तरूप आणव   
एवमलः (४७७) वासना संस्काररूपः भविष्यत्कार्यकारण   
वासनासंस्काररूपत्वात् कार्यकारणोदय हेतु धर्मा धर्मात्मा   
अहं पुण्यभाक् अहमपुण्यभागिति धर्मा धर्मात्मा   
कार्ममलोऽप्यस्ति । यद्येवमिति । कार्ममलोऽप्यस्ति यदि तत् कर्महेतु   
भूता मायामलात्मिका भिन्नवेद्यप्रथाप्येषां स्यात् ।   
सत्यमित्यनेन भागेनानु वदति संवेद्ये प्रानिसुषुप्तपदे   
संस्कारात्मकवेद्यसहिते प्राणसुषुप्तेऽस्ति (ट्प्। ३७०) अपवेद्ये   
गाढसुषुप्ते न भवति । भिन्न वेद्य प्रथान्तेन स वेद्यापवेद्य   
सौषुप्तपदयोर्भिन्नवेद्यप्रथायाः सत्वा सत्वात् व्यवस्थित विषयत्वेन   
मायीयोमल एषां विकल्पितः । तथा हीत्यनेन माया मलस्य सद्भावा   
सद्भावौ प्रकटीकरोति । शून्यस्यादि अपवेद्यभागे विश्रान्ता   
गाढनिद्रया जडी कृताः अपवेद्ये सुषुप्तिपदभाजः केचित् प्रलया   
कलाः । अन्ये तु प्रलया कलाः बुद्धिप्राणयोः स्थिताः   
सुखदुःखशेषरहित सामान्यात्मका भिन्नसंवेद्य योगिनः   
संवेद्य सौषुप्तपदलीनाः स्थूलस्य देहात्मनः   
कार्यस्येन्द्रियात्मनः करणस्य योगरूपत्वं सर्वेषां तुल्यम् ।  
  
	स्वातन्त्र्यहानिर्बोधस्येत्याणवमलस्य प्रथमांशो   
विज्ञानाकलनिष्ठः स्वातन्त्र्याप्यबोधतेत्ययं चरमांशः   
प्रलयाकलनिष्ठः । आणवमलप्रसङ्गात् प्रलयाकलस्यापि   
कार्ममलविषयत्वं दर्शितम् । मायामलस्य च प्रलयाकलेषु   
पाक्षिकत्वमुक्तम् । एवं विज्ञानाकलस्याणव मायामलौस्तः ।   
प्रलयाकलस्योक्तक्रमेणमलत्रयमस्तीति भेदमुक्त्वेदानीं पुनराणव   
कार्ममलद्वया भावेऽपि (४७८) विद्येश्वरेषु मन्त्रप्रमातृषु   
मायाख्यस्य मलस्य शुद्धो विषयोऽस्तीति दर्शयति -बोधानां   
सर्वज्ञानामपि बोधकर्तृत्वजुषामहं पुण्यकर्मा अहं   
पापकर्मेति कार्ममलक्षितौ सति भिन्नवेद्य युजां तेषां   
मायामलमस्तिते विद्येश्वराः ।  
  
	ये प्रमातारश्चिन्मात्रमेवात्मत्वेन पश्यन्तः मायाप्रमातृ   
वज्जडरूपं देहाद्यात्मतया पश्यन्ति तस्मिन्नेव चिन्मात्रे अहमिति   
चमत्कारोल्लासात्कर्तारः अत एव सर्वज्ञाः सर्वकर्तारः   
चिन्मात्रस्यैवात्मतया दर्शनात् । तत्रैव कर्तृत्वात् सर्वज्ञाः   
सर्वकर्तारश्च ते विद्येश्वराः । एवं भूतत्वेऽपि तेषां विशेषं   
दर्शयति - किं त्वित्यनेन भुवनभावादिकं विश्वं वेदनविषयत्वात्   
ज्ञानविषयत्वं वेद्यतया क्रिया विषयत्वात् कार्यतया च भाति ।   
मायाभूमौ स्रष्टृरूपाणां कुविन्दकुम्भकारादीनां तत्   
सृष्टं वेद्यं कार्यं च विश्वं घटपटादि यथा स्वस्मात्   
स्वात्मनो भिन्नं भाति । तच्चेद्विद्येश्वराणां विभिन्नमेव सद्भातीति   
तद्भिन्नवेद्यप्रथारूपमायाख्य मलयोगोऽस्ति ।  
  
	मलत्रयस्यापि यौ गपद्येन सहैव यो विषयस्तं दर्शयितुमाह   -  
  
	(ट्प्। ३७१) भविनां संसारिणां देवादीनां स्थावरान्तानां   
विद्याधर देवयक्षराक्षसगन्धर्वकिन्नरापिशाचगुह्यकाण्डज-   
स्वेदज जरायुजौद्भिज्जसरीसृपस्या वरान्तानां चतुर्दशधा शास्त्रे   
परिगणितानां त्रिविधं मलमस्ति । तेषु सत्स्वपि कार्ममलं तेषां   
देवादीनां मुख्यतया संसरणे संसारे कारणम् । आणव   
मायामलौ तु कार्मेण (४७९) विना संसरणे कारणं न भवतः । इह   
प्रमातृवर्गे विद्येश्वरविज्ञानाकलवर्गयोर्मायान्ता   
ध्वतिक्रमेणान्नन्नभवोऽस्ति ।   
मन्त्रेश्वरमन्तमहेश्वरवर्गयोस्तदधिष्ठात्रोरीश्वरभट्टारक   
सदाशिव भट्टारकयोर्दूरतो नास्ति प्रलयाकलास्तु विश्वसंहारात्   
पुनस्तद् विश्वोदयान्तमविद्यमानभावा मायातत्वान्तर्वर्तिनो ये   
देवाः स्थावरान्तास्तेषां त्रयोऽपिमलो युगपदेव सन्ति ते सर्वे   
संसारिण इत्युक्तम् । तत्र मलत्रयमध्ये कतमोमलस्संसरणमेषां   
सम्पादयतीत्याशङ्क्य कार्ममलस्यैव संसरणसम्पादनमाह -   
तत्रापि तेष्वापि सत्स्वित्यर्थः । तेषु सत् स्वपि कार्ममलं   
प्रधानत्वेनागत्य संसरणे कारणम् । यथोक्तम् -   
कार्ममलतश्शरीराणि विषयाः सम्भवन्ति । तेषां तनुः   
करणविषयसम्बम्ध एव तदानीम् । इदानीञ्च वर्तमानः   
पश्चात्पश्चाद्भविष्यंश्चेत्यनवरत प्रबन्धेन वर्तमानः   
संसरणमुच्यते । आणव मायामलौ तु संसारे कारणमेव ।   
आणवमायीयौ कार्मेण विनाविज्ञानकेवलेषु कार्ममलरहितत्वाद्   
देहादि विचित्रभावा भिनिर्वर्तनशक्तिशून्यौ इति मुख्यं कार्ममेव   
मलं मुख्यं संसारकारणमिति तत्र तत्र शास्त्रे भण्यते । अत एवं   
भण्यमानत्वात् कर्मनाशे वृत्ते संसारसोपानपदबन्द्या   
भावोदत्त इत्याशयेन साङ्ख्यपुराणभारतादि शास्त्रेषु   
कर्मबन्धाभिमानपरिहाणिरेव भण्यते ।   
एकैकरूपैस्त्रिभिर्देहैस्त्रिरूपैर्द्विभेदैः एकरूपत्रिभेदेनेति शिवादि   
सकलान्ताः सप्तप्रमातार उत्तिष्ठन्ति । क्रमेण तारतम्य पदवीं   
प्राप्तैस्त्रिभिराणवरूपैः कैर्भेदैः शिवमन्त्रमहेश्वर   
मन्त्रेश्वरा उत्तिष्ठन्ति । आणवमायीयरूपेण   
भेदद्वयेनाणवकार्मरूपेणैकेन भेदेन   
मन्त्रेश्वरविज्ञानाकलप्रलयाकला (४८०) यथा क्रममुत्तिष्ठन्ति ।   
तत्राणवमायीय भेदद्वयेन मन्त्रेश्वरविज्ञाना कला उत्तिष्ठन्ति ।   
(ट्प्। ३७२) आणव कार्मात्मना द्विभेदेन प्रलया कला उत्तिष्ठन्ति । आणव   
मायीय कार्मात्मना एकेन भेदेन सकला उत्तिष्ठन्ति । इति मलत्रयस्य   
त्रिभिरेकैकभेदैस्त्रिभिर्द्विभेदेनैकेन त्रिभेदेन शिवादिसकलान्ताः   
सप्तप्रमातारः क्रमेणोत्तिष्ठन्ति । तत्र मलत्रये   
स्थूलसूक्ष्मतारतस्म्य भेदेन प्रधानता प्रधानता भेदेन   
विकल्पभेदेन समुच्चय भेदे नादिशब्देन न्यूनाधिक्य भेदेन   
चानन्तप्रकारत्वमस्त्येषां मलानाम् ।  
  
	तत्र शिवमन्त्रमहेश्वरमन्त्रेश्वरेषु आणवं मलं   
तारतम्येन मुख्यम् । तत्र विद्येश्वरेषु या मलस्य मुख्यत्वं   
विज्ञानाकलेष्वाण व मायीययोः क्रमेणमुख्यत्वं प्रलयाकले   
ष्वाणव कार्ममलयोर्मुख्यत्वं सकलेषु मलत्रयस्यैव मुख्यत्वम् ।   
तत्रापि संसारहेतोः कार्ममलस्यैव मुख्यत्वम् । एतन् मलमुख्यम् ।   
एतदमुख्यं तच्चेतच्च मुख्यमित्यवान्तरभेदो द्रष्टव्यः । अत्र च   
मलत्रयस्य विकासतिरोभेदात् संसारिणां बन्धमोक्षात्मकं   
प्रकारद्वयं दर्शयति ।  
  
	कलाशक्त्यात्मना तत्त्वे नोपद्बलितं मलेनन्यक्कृतं   
सर्वरूपरहितोऽहं तृषितोऽहं पिपासितोऽहं सुख्यहं दुःख्यहं   
कृशोऽहं स्ह्तूलोऽहमित्यत्र चिद्रूपं शून्यदेहान्तरं   
प्रधानीकृत्यस्वं प्रधानत्वेन स्थितम् । तत्र हेतु माह - मितं   
इदन्तापन्नं किञ्च देहादिशून्यान्त प्रमातृभागनिमग्नत्वाच्च   
प्रमेयं यदा पुनः कर्तृतायाश्चिदात्मनो बोधस्य मुख्यत्वं   
शून्यादावेतज्ज्ञातृ कर्तृत्वयोरप्रधानत्वेन स्थिते सति तज्ज्ञानं   
परमेश्वरात्मक स्वस्वरूपसमावेशलक्षणम् ।  
  
	(४८१) एतच्चेति । भविनां त्रिदशादीनां चैतन्यं यद्   
देहादावात्मनो बोधभागस्य निमज्जितत्वात् कर्तृतामयं चिद्रूपस्य   
तत्वमिति स्वातन्त्र्यमित्यर्थः । परमेश्वरशक्त्यात्मना कलाख्येन   
किञ्चित्कर्तृतारूपेण तत्त्वेन उपोद्वलितमनुप्राणितं मलेन न्यक् कृतं   
सदुद्बोधितं शून्यादि देहान्त माया प्रमातृ सम्बन्धि यत् तत्वं   
स्वातन्त्र्यं शून्यादिप्रधानीकृत्य स्वयमप्रधानत्वेन स्थितं   
तदिदन्तां प्राप्तम् । किञ्च देहादिशून्यान्त   
प्रमेयभागनिमग्नत्वाच्च प्रमेयं योगौर इति देहस्य सुखीति बुद्धेः   
यस्तृषित इति प्राणस्य यः (ट्प्। ३७३) सर्वरूपरहित इति शून्यस्य गौरोयः   
सोहमिति गौरादिरूपा इदन्तै वां तर्हिताहं भावा भूत्वा   
संसारिण्यं परिस्फुरति सेयं संसारावस्था   
जाग्रत्स्वप्नसुषुप्तरूपा यः खल्वहमिति भाति स ---- पूर्णः स्वतन्त्रो   
विभुर्नित्यः सपूर्णस्वतन्त्र इत्युक्तगुरुपदेशयुक्तिभिः । नित्योऽहं   
परिपूर्णोहं स्वतन्त्रोऽहमहं विभुः ।  
  
	इत्येवं विमृशन्नासे सत्येन वचसा गुरुः ॥  
  
	इति नीत्या स्वातन्त्र्यात्मकत्व नित्यत्वादि धर्मपरामर्शात्मनि   
चिद्रूपे विदधता ते नैव परिपूर्णे नाहं भावेन शून्यादिं   
प्रमेयं संवित् स्वरूपे निमज्ज्यैवास्य ते यदा तदा तुर्यातीतावस्था ।   
यदा तु परामृष्टस्तदा(था) भूतवैभवनित्यत्वैश्वर्यादि सम्भेदे   
नैवाहं भावेन शून्यादि देहान्तं सप्तधातूंश्च सिद्धस्य   
मन्त्रसिद्धेन रसो यथा ताम्रादि स्वर्णी भवति तद्वच्छून्यादि   
देहधात्वन्तं सिद्धरसेन न (४८२) विध्यते । सा तुर्यदशा तदा तस्यां   
तुर्यदशायां तदपि शून्यादि प्रमेयतामुज्झतीव संविन्मयी   
भावात् तुर्यावस्था तुर्यातीतावस्था चेति द्वयपि जीवन्मुक्त्यवस्था   
समावेश इत्युक्ता । शास्त्रे संविच्छास्त्रे तत्र तत्रागमेऽहन्ता   
रूपसम्यगावेशनमेव हि प्रधानावेशसिद्धये उपदेशान्तराणि   
समावेशोपाय विशेषाकाराण्यपेक्षणीयानि । यथा गीतं भगवता -   
मायिपूर्णाहन्तात्मनि स्वरूपे मनः देहादेरप्युपलक्षणम् ।   
मायिमन आवेश्य निमज्ज्य - मय्यावेश्यमनो ये मां नित्ययुक्ता   
उपासते । श्रद्धया परयोपेतास्ते मे युक्ततमा मताः ॥  
इति नित्ययुक्ता अविरतं स्वस्वरूपसमावेशोद्युक्ताः ते महायोगिनो   
मताः ॥  
  
	अथावेशायितुञ्चित्तं न शक्नोमि मयि स्थिरम् ।  
	अभ्यासयोगेन ततो मभिच्छाप्तुं धनञ्जयः ॥  
  
	इति च देहप्राणबुद्धिशून्यादि प्रह्वीभावोऽनुप्राणिताः   
परमेश्वरस्तुति प्राणाः पूजा ध्यानसमाधिप्रभृतयः   
समेवेशपल्लवा अंशा इति प्रसिद्धाः । समावेशाभ्यासेऽसमर्थः   
सन् मत्कर्मपरमो भावः,  
  
	मदर्थमयि कर्माणि कुर्वन् सिद्धिमवाप्स्यसि । इति देहपाते (ट्प्।   
३७४) परमेश्वरैकरस इति कः कुत्र कथं समाविशेत् ।   
स्वव्यतिरेकेणान्यस्या भावात् स्वयमेव परमेश्वरत्वात् । तदेतदुक्तं   
प्रमेयमत्याह । कर्तृतायाः पूर्णाहन्तात्मिकायाः कर्तृताया   
मुख्यत्वं यत् कर्तृताया अविनाभावः शून्यो दर्गुणभावः   
अचिद्रूपे शून्यादौ गुणी भूते स्वातन्त्र्यस्याप्यबोधतेत्युक्तस्य मल   
व्यापारस्या बोधतेत्युक्तस्याणव मलव्यापारस्यापहस्तनात्   
बोधात्मकश्चितो (४८३) परोधभोगो यः आणवमलेनन्यक् कृतोऽभूत्   
तस्यापि बोधलक्षणस्य भागस्याधुनापि   
कर्तृतोन्मज्जनकालेऽऽच्छादकस्याणव मलन्यग्भावाद्   
बोधस्योन्मग्नत्वेन मुख्यत्वं भवति । कर्तृताया मुख्यत्वं   
यदुन्मग्नत्वं कर्तृत्व बोधयोरुन्मग्नमेव ज्ञानम् । अस्य   
समावेशलक्षणस्य ज्ञानस्या ज्ञानात्मक मलप्रतिपक्षत्वात् तदेतत्   
कर्तृत्व बोधयो स्वस्वरूपसमावेशात्मकं मुख्यत्वम् । येन   
समावेशेन देहे स्थितोऽपि प्रमातापतिरिति तमुक्त इति शास्त्रेषूक्तः ।   
पतिदशायां प्रमातुस्तुर्यतदतीतरूपा च दशा एवमुक्त प्रकारेण   
भवतु । प्रमातुः पशुदशायां सुषुप्त स्वप्नजाग्रद् दशा आगमेषु   
कथमुक्तमित्याशङ्क्यश्लोकत्रेणसुषुप्त स्वरूपमेव   
प्रथममाचष्टे ।  
  
	बुद्धिप्राणदेहघटाद्यभावात्मनि शून्योऽहमित्यहन्ता   
कर्तृता याः पदे आस्पदे अस्फुट आरूपे अस्फुटे   
चिद्रूपबुद्धिप्राणदेहसंस्कारमात्रिणे शून्ये ज्ञेयानां   
शून्यता भवति । सा ज्ञेयशून्यता अक्षाणां चक्षुरादीन्द्रियाणां   
संस्कारमात्ररूपा अन्तर्मुखीवृत्तिः प्राणादिप्रेरिका   
प्राणापानसमानोदान व्यानात्मनि वायुचक्रप्रेरिका सा ज्ञेय   
शून्या जीवनाख्या मता जीवतीति जीवनाख्या सा शक्तिः ।   
  
	अथवा प्राणसौषुप्ते पुर्यष्टकात्मिका अहन्ता जीवनाख्या   
भवति । तावन्मात्र स्थितौ शून्यतामात्र स्थितौ प्रोक्तं प्रलयोपमं   
प्राणसौषुप्तं मायामलयुक्तत्वात् (४८४) संस्कारवेद्यसहितं   
मायामलयुक्तत्वाद् एव वेद्यं सौषुप्तं तावन् मात्र स्थितौ   
शून्यमात्र स्थितौ प्रोक्तम् ।  
  
	इह चित्तत्त्वं स्वस्वरूपमाच्छादयन् ज्ञेयरूपेण बुद्ध्यादिना   
ज्ञेयरूपो देहान्तेन (ट्प्। ३७५) घटादिना चा भासते ।   
चित्तत्वस्यैवमद्वितीयं स्वातन्त्र्यविजृम्भितम् । अत्र स्वातन्त्र्य विजृम्भिते   
वास्तवं वस्तुरूपः क्रमो वा भेदो वा नास्ति । तत्रापि   
क्रमभेदयोरभावेऽपि चित्तत्वस्य स्वातन्त्र्यात् क्रमश्च   
भेदश्चाभासते । परमार्थतो देशकालक्रमाभावादभेदेऽपि   
भेदश्च क्रमश्चाभासते । इति स्थिते यच्चित्तत्वस्य   
स्वरूपाच्छादनभागः स शून्यभागः उत्तरोत्तर   
बुद्धिप्राणदेहरूपेण भागान्तरेणा सङ्कीर्णा यदा विश्राम्यति   
तत्रैव शून्यभागे अहन्तारूपकर्तृतायाः पदं परामर्शः   
बुद्धिप्राणादीनास्फुटत्वादी षद्रूपात्मना वेद्यपदवीमाप्तेन अत   
एव शुद्धसंस्कारेण परामर्शः अहन्तायाः कतृतारूपः   
परामर्शो योक्तो भवति यदा तदा सैव शून्या व   
स्थानेत्यभावामर्शशेषा । अनीप्सितं निषेध्य बुद्ध्यादिषु   
सुस्पष्टसम्भेदापि बुद्धिर्नास्ति देहो नास्ति घटादिर्नास्ति इति   
निषेधरूपः सुस्पष्टपरामर्शसम्भेदः अपेक्षितोऽपि नियतः भावि   
निषेध्य योगात् अकिञ्चनोऽहमित्येवं भूतपरामर्शवत् मम   
किञ्चिदपि नास्तीति स्वीकृतसामान्याकार निषेध्या अत एव   
सामान्याकारनिषेध्यरूपत्वात् संस्कारशेषीकृत ज्ञेयरूपा   
शून्यावस्थेत्युच्यते । तथा विद्यसंस्कारशेषीकृत   
बुद्ध्यादेर्देहान्तस्य संस्कारशेषीकृतस्य नीलादेरभावरूपे   
शून्य इत्युच्यते । यस्मात् तत्र शून्ये ज्ञेयानां शून्यता   
अभावरूपता संस्कार शेषता संस्कार विशेष तैव सर्वत्राभावः   
सतां वस्तूनां सर्वात्मना न विनासः तत्र शून्यप्रमातरि   
संयुक्ता अविनाभूता प्राणाद्यात्मके वायुचक्रे   
प्रेरणात्मिकाशक्तिस्तत्रैव समचेता सा शक्तिः   
विद्याकलातत्वयोर्विकासभूमौ क्रमेण विद्यायाः प्रपञ्चभूतः   
बुद्धिन्द्रियवर्गः कलायाः प्रपञ्चभूतः कर्मेन्द्रियवर्ग इति   
क्रमेणबुद्धीन्द्रियवर्गेण वर्गौ यौ तयो बुद्धिन्द्रिय   
कर्मेन्द्रिययोस्तयोरान्तरीवृत्तिः   
तयोर्बुद्धीन्द्रिययोस्तयोरान्तरीवृत्तिस्तयोर्बुद्धीन्द्रियवर्गयोः   
शब्दस्पर्शादेः परामर्शरूपाः शब्दस्पर्शरूपरसगन्धानाम्   
अभिव्यक्तिरूपस्य स्थानस्याभिहननादि रूपा बाह्या वृत्तिः   
सामान्यकरणवृत्तिः प्राणाद्या वायवः पञ्चप्राणाद्याः   
पञ्चवायवः करणानां सामान्या या साधारणीवृत्तिः (ट्प्। ३७६)   
शून्ये इन्द्रियचक्रोपोद्बलिका जीवनमिति शून्य एव जीवः संसरतीति यः   
रूपादि वा । अथवेन्द्रिय शक्तीनामान्तरी साधारणप्राणनात्मिका   
प्राणशब्दवाच्या प्राणादिमारुतविशेषप्रेरणामयी वृत्तिर्या तदा   
सैवशक्तिरहमित्यतिशय्यमाना प्राणप्रमातुर्जीवनं यदा तदा   
प्राण एव जीवः संसारीत्यर्थः । शून्यप्रमाता प्राणप्रमाता च   
पूर्यष्टकशब्दवाच्यः प्राणादिपञ्चकं प्रत्येकमेकं   
बुद्धीन्द्रियवर्ग एकः निश्चयात्मिका च धीर्यतः शून्यरूपात्   
प्राणरूपाच्च प्रमातुर्व्यज्यत इति स्वमते पूर्यष्टकम् ।   
  
	मतान्तरमप्याह - तन्मात्रपञ्चकं च   
मनोऽहङ्कारबुद्धयः इत्यन्ये । तन्मात्रोदयरूपेण मनोऽहं   
बुद्धिवर्तिना पुर्यष्टकेन संरुद्ध इति ।  
  
	भूमिरापोऽनलो वायुः स्वं मनो बुद्धिरेव च ।  
	(४८५) अहङ्कार इती यं मे भिन्ना प्रकृतिरष्टधा ॥ इत्यन्ये ।  
  
शून्यात्मकं प्राणात्मकं पूर्यष्टकं यत् तावतिवेद्य स्पर्शा   
भावात् शुद्धे उभयात्मके शून्यप्रमातुः प्राणप्रमातुः   
विश्रान्तिस्तस्यां विश्रान्तौ सत्यां विशेषेण सुषुप्ता या अहन्ता या   
बोधात्मकं भावरूपं सुषुप्ता याः भावः सौषुप्तमिति सुषुप्ता   
या अहन्ता या (बोधात्मकं भावरूपम्) कर्म च सौषुप्तं   
तद्भावकर्मकर्मात्मकं सौषुप्तं जाग्रत्स्वप्नयोरपि मलेन   
प्रमाता सुप्तः किञ्चित्कर्तृरूपया कलया असुप्त इव सौषुप्ते तन्निमज्जने   
सुषुप्तस्य भावः कर्म च सौषुप्तमिति । तत्र च शून्यसौषुप्ते   
प्राणस्पर्शकृतस्य सुखदुःखादेरस्तित्वात् मायाख्यं मलमस्ति ।   
अतस्तत्सौषुप्तं सवेद्यमपवेद्य सवेद्यसुषुप्तवत् प्रलयोऽपिमन्तव्यः ।   
प्रलयः देहादिप्रध्वंसानुदयाभ्यां कृतश्चिरकालश्च   
देहादेर्विद्यमानत्वेऽपि देहाद्यनादरणे कृतं सौषुप्तमचिरकालं   
चेति शेषः । तत्र सौषुप्तश्रमकृतं सुषुप्तं निद्राधातुदोष कृतं   
सौषुप्तमूर्च्छाद्रव्य कृतं सौषुप्तं मदोन्मदादि स्वातन्त्र्य   
कृतं सौषुप्तं समाधिर्योगः इत्यवान्तरभेदाः ॥  
  
	केचित्तु - समाधिरूपं सौषुप्तं सवेद्यम् । अन्यानि   
सौषुप्तान्यपवेद्यानीति केचिदाहुः । इदं सुखं इदं दुःखं अयं   
देहः अयं प्राण इयं बुद्धिरिति स्फुटाद्वेद्यस्थानाद्विनिर्मुक्तायाः   
(ट्प्। ३७७) सुषुप्तावस्थायाः शून्ये बुद्ध्याद्यभावाद्या इत्यादि   
श्लोकत्रयोक्तनीत्या (४८७) सुषुप्तावस्थायाः स्वरूपमस्तु । इदानीं   
नीलमित्यादि स्फुटवेद्याभासयोगिन्योः स्वप्नजाग्रद्दशयोरन्योन्यं   
को भेद इत्याशङ्क्यश्लोकद्वयेन भेदमाह - अन्तःकरणात्मनि मनो   
मात्रे मार्गेऽपि स्वप्ने अहं चक्षुषा कान्तारूपं दृष्ट्वान्   
श्रवणेन शब्दं श्रुतवान् इत्यादि रूपेण भ्रान्त्या स्फुट प्रकाशा   
भावानां आन्तरी अस्थिरा असाधारणी पारमेश्वरी सृष्टिः पशोः   
प्रमातुः स्वप्नावस्थामता । आगमेषु परमेश्वरेणोक्ता   
परमार्थतश्चक्षुरादि सर्वाक्षविषयत्वेन या सृष्टिः प्रमातुः   
बाह्यरूपा स्थिरा सर्वप्रमातॄणां साधारणी सा   
सृष्टिर्जागरावस्था । चक्षुरादिन्द्रियाधिष्ठानानि   
दृढनियतावासभूतानि चक्षुर्गोलकाश्रवणशष्कुली इत्यादीनि   
निद्रायमाणस्य निमीलितानि लक्ष्यन्ते । अधिष्ठान नभूत   
चक्षुर्गोलकादिषु निमीलितेषु सत्सुबाह्येन्द्रियव्यापारो न दृष्टः   
कश्चिदपि शेषः । तेन दृष्टत्वा भावात् चक्षुरादीन्द्रिय   
व्यापारानपेक्षे केवलं मनोर्माग्रे चक्षुरादीन्द्रिय विषय   
स्पर्शादयो भावाः अक्षादीन्द्रियग्रहणसमुचिते न स्पष्टेन वपुषा   
भासमानयोग्याः सन्तः स्वप्ने परमेश्वरेण सृज्यते । नत्वणुना   
स्वप्नावस्था वता न । अणुना सृज्यते चेत् अनिर्दिष्टस्यवस्तुनो दर्शनं न   
भवति । तस्मादणुना न सृज्यते । इष्टस्य वस्तुनो दर्शनेऽपि   
स्वात्मनाधिष्ठित देशं तत्र वर्तमानं कालं तत्र   
वर्तमानमाकारं विहायान्यदेशकालादियोगेन दर्शनात् स्वयं तत्   
स्वप्नावस्था वता न सृज्यत इति शेषः । अत एव पारमेश्वरादुक्तरूपात्   
सर्गादेव मनोमात्रस्थितत्वादेवेयं रूपस्पर्शादीनां सृष्टिः   
प्रमात्रन्तरधारिणी न भवति । स्वप्नद्रष्टुरेव सम्बन्धिनी   
तादृश्यां (४८८) सत्यामसाधारण्यां सृष्टौ रूपस्पर्शादीनां   
चक्षुरादीन्द्रिय विषयत्वं स्वव्यतिरिक्तचैत्रमैत्रादि प्रमात्रन्तर   
साधारण्यं चकास्ति । तद् द्वयमपि यावद् भवति तावत् तथैव   
भानपर्यन्तं तथैव भासनपर्यन्तं यद्यपि परमार्थमेव तथा   
मापमानत्वात् तथापि परमार्थमपि उत्तरकालं प्रबुद्धस्य   
चक्षुरादीन्द्रियविषयत्वं स्वव्यतिरिक्त चैत्रमैत्रादि प्रमात्रन्तर   
साधारण्यं (ट्प्। ३७८) चकास्तीत्युत्तरकालपरामर्शेन तद् द्वयरूपं   
निर्मूल्य मानत्वेनावभातीति भ्रान्तं स्वपतः प्रमातुस्तस्मिन् स्वप्ने   
स्वात्मना सह चैत्रमैत्रप्रमात्रन्तराणि चक्षुरादि बाह्येन्द्रियाणि च   
भान्ति । तानि प्रबोधकालभाविभिः प्रमात्रन्तरैश्चक्षुरादिभिश्-  
चाभिन्नानीति । तत्र स्वप्ने निश्चयः प्रबोधकाले तथा न । एतैः   
प्रमात्रन्तरै चक्षुरादिभिश्चाभिन्नानि न इति तदभेद   
निश्चयानुवृत्तिरपोह्यत एव प्रमात्रन्तरसाधारणनिश्चयमानं   
चक्षुरादीन्द्रिय मानमित्युभयं भ्रान्तमेव । शुक्त्यां   
रजतबुद्धिवत् उभयोर्वस्तुनोर्भान्तमेवास्थैर्यरूपस्पर्शादीनां   
सृष्टे सूत्रोक्तेन चक्षुरादित्रयविषयत्वा भावे नैवा   
साधारणत्वमाक्षिप्तं विभ्रमादिति सूत्रोक्तेन पदेनास्थैर्यमिति   
स्वमुखे नोक्तमाचार्येण तदस्थैर्यस्वप्नप्रतियोगि जाग्रदवस्था   
स्वरूपनिरूपणावसरेऽपि दर्शितं दर्शयिष्यतीत्यर्थः । उक्तरूपा   
असाधारणी सृष्टिर्या सा पारमेश्वरी सृष्टिः स्वप्नसमये भावात्   
स्वप्नतः कालेऽपि विषयत्वं प्रमात्रन्तर साधारण्यं च   
निश्चयानुवृत्त्या । अत एव बाधा विरहितया सत्यत्वेन चकास्ति । अत एव   
बाधाविरहितया चकासनात् बाह्याक्षविषया प्रमात्रन्तर साधारणी   
च सृष्टिः पशोर्जागरः तत् सृष्टिविषयं प्रमातृत्वं पशोः   
जागरावस्था (४८९) घटपटादि विषय निश्चय ज्ञानस्यानुवृत्तेः   
स्थैर्यं यावच्चकास्ति जागरोऽपितावत् । तच्चकासनावधिजागरः   
मध्ये कालान्तरेऽपि स्मृत्यानिश्चयानुवृत्तिनिर्मूलनात् जाग्रदपि स्वप्न   
एव । वस्तूनामस्फुटा स्फुटरूपा व भाससारत्वादनुभूतस्य   
वस्तुनः कालान्तरेऽपि स्मृत्या स्फुटत्वा भावात् तदनुभवतश्चारूपो   
जाग्रदपि कालान्तरे स्वप्न एव भवति । यत्र दीर्घदीर्घेऽपि यत्   
स्वप्नान्तरं भवति दीर्घ दीर्घ स्वप्ना पेक्षया तदानीं भवत्   
स्वप्नमपि जाग्रदेव स्वप्ने जाग्रदभिमतदीर्घदीर्घमपि   
स्वप्नान्तरं निश्चयानुवृत्ति तिरोधाना तत्रैव तदानीं   
भवज्जाग्रदभिमत स्वप्नापेक्षया स्वप्न एवेति मन्तव्यम् ।  
  
	आसां जाग्रदाद्यवस्थानां हेयत्वं प्रदर्शयन्   
तुर्यतुर्यातीतात्मकमवस्था (ट्प्। ३७९) द्वयमुपादेयमिति सूचयति -   
इयमिति । शून्ये बुद्ध्यादित्यादि श्लोकपञ्चके नोक्त सौषुप्तावस्था त्रयी   
हेया । कस्माद्धेतोरिति चेत् कर्तृता या गुणीभूतत्वे प्राणादेः   
प्राधान्यात् तयोः प्राणादि कर्तृतयोर्हानो पचय   
प्रायसुखदुःखादेः सं भवत् प्राणादेर्न्यग्भावे कर्तृताया   
उपचयः कतृताया न्यग्भावे प्राणादेरूपचय इति यस्मिन्नवस्था त्रये   
कस्याचित् त्यागः कस्यचिदुपादानं तयोः त्यागो पादानयोरिच्छात्यागो   
पादानार्थप्रयत्नमादिशब्दाभिमानमित्यादिकं परिक्लेशं पश्यति   
। तदवस्था त्रयमस्याः प्रमातुर्हेयताभाति सपरिक्लेशः   
सुखदुःखयोर्योगवैचित्र्येणैव कृतस्तद्वैचित्र्यमवस्था त्रये   
सम्भवति यतः अतः अवस्था त्रयं हेयम् ।   
  
	(४९०) तत् सम्भवहेतुमाह - कर्तृतारूपमात्मविश्रान्त्य   
नन्योन्मुखलक्षणमानन्दैकघनं चिन्मयं वपुः । तच्चिन्मयं   
वपुर्यदा प्राणादि त्रये शून्ये पूर्यष्टके देहादि भूमिषु च   
गुणतामभ्येति । तस्मिन् चिद्रूपवपुषि गुणीभूते सति प्राणादेः   
प्राधान्यं स्फुरति चिद्रूपस्य यथा यथा हानिः तथा तथा   
सुखदुःखोदयश्चिद्रूपस्य यथा यथा किञ्चिदुन्मज्जनं तथा तथा   
सुखोदयः ।  
  
	तत् सम्भवमेव प्रतिपादयति - बुभुक्षा काले   
प्राणस्योद्रेकाचिद्रूपस्य निमज्जनत्वाद् दुःखं तृप्तौ   
प्राणादेर्न्यग्भावादहन्तोद्रेके सुखं श्रान्तस्य स्पन्दना   
स्पन्दनयोश्चलना चलनयोः चलने देहस्य प्राधान्यं विश्रान्तौ   
चिद्रूपस्य प्राधान्यम् । यस्तु चिदानन्दघन स्वस्वरूप   
समावेशतत्वज्ञो यस्तस्य समावेश बुभुक्षाकाले दुःखानुदय एव ।  
  
	दुर्बलोऽपि तदाक्रम्य यतः काले प्रवर्तते ।  
	आच्छादयेद् बुभुक्षां च तथा योऽति बुभुक्षितः ॥  
  
	तत् स्पन्दात्मकं बलमाक्रम्य कार्ये प्रवर्तते ॥  
  
इत्यशक्यमपि वस्तु साधयति । समावेश तत्वज्ञो यः अति बुभुक्षितः   
बुभुक्षामाच्छादयेत् प्राणादि प्राधान्ये प्रयासभूमिं   
दुःखयोगं कर्तृतायां न्यग्भाव इति त्रयं जाग्रत्स्वप्न   
सुषुप्तात्मकं त्रयं हेयमेव । कर्तृता प्राधान्ये प्रयासभूमिं   
(ट्प्। ३८०) दुःखयोगं कर्तृतायाः प्राधान्ये प्रयासभूमिं   
सुखयोगः जाग्रदादिषु प्राणादिप्राधान्यं कर्तृतायां न्यग्भाव   
इति त्रयं जाग्रत्स्वप्न सुषुप्तात्मकं त्रयं हेयमेव कर्तृता   
प्राधान्योन्मेषात् तुर्यरूपात् प्रभृति तत् स्थैर्यात्मक तुर्यातीत   
स्थैर्यात्मक तुर्यातीत दशान्तमुपादेयम् ।   
एकरसानन्दघनस्वभावलाभे उपादातुमिच्छा जिहा सा (४९१)   
एतयोर्विवशा भाव परिश्रमात् ।  
  
	तुर्यं तुर्यातीतं चोपदेयमिति तात्पर्यम् । अवस्थात्रयस्य   
प्राणादिप्राधान्यं हेयतायां कारणमुक्तं तत् प्राणादि   
प्राधान्यं जाग्रदादि त्रय एव चेत् तर्हि तुर्यादौ प्राणादि प्राधान्या   
भावात् तुर्यतदतीतरूपात्मनि समावेशे प्राणादि   
प्रमात्रात्मकस्यच्युते रनुपपत्तिः चैत्रमैत्रादि भूमिकारोहो न भवेत्   
। देहादि कालुष्यरहित परमेश्वरात्मक स्वसंविद्रूप समाविष्टत्वात्   
पुनरपि सभवत्येवेत्याशङ्क्याह - सुप्तजाग्रतो परः पूर्णा   
शिवादिक्षित्यन्त विश्वप्राणनरूपः पराशक्तिः स्पन्दात्मकः परः   
प्राणः ।  
  
	गुणादि स्पन्दनिष्पन्दाः सामान्यस्पन्दसंश्रयात् ।  
	लब्धात्मलाभः सततं स्यूर्ज्ञस्यापरिपन्थिनः ॥  
  
इति श्रीस्पन्दोक्तनीत्या प्रमातुः स्वप्नजागरावस्थयोः प्रत्येकं   
प्राणापानमयः सूर्यचन्द्रमयश्च सकलप्रमात्रात्मकश्च   
सुप्तेऽपि प्राणापानमयः जाग्रत्यपि प्राणापानमयः सपरप्राणः   
प्रमातुः सौषुप्ते सुषुप्तावस्थायां कञ्चित् कालं तच्छेदात्मा   
प्राणापानच्छेदात्मा तयोर्निरिन्द्रियप्रदेशे हृदयसदने कञ्चित्कालं   
विश्रमणात्मासमानाख्यो भवति । सौषुप्ते प्राणापानात्मक सूर्या   
चन्द्रमसोरुभयोरपि विश्रान्त्यात्मक समानाख्यः प्रलयकालः   
प्रमात्रात्मकश्च । विषुवत्स्विव विषुवत्कालतुल्यः   
उन्नताधिक्यरहितदिनरात्रिसामान्यात्मकं   
दक्षिणोत्तरगतिविश्रमणात्मकविषुवत्कालतुल्यः ।  
  
	किञ्चिदिनरात्र्योरूनताधिक्यरूपं विशेषं सुवति अविरतं   
प्रेरयतीति विषुवद्वामदक्षिणमार्गौ । इडापिङ्गलमार्गौ खिलीकृत्य   
मध्यमार्गेणोर्ध्वं (४९२) गच्छति यदा स एव प्राणः ।   
तदानीमुदानाख्य सूर्यगः तुर्यागतः (ट्प्। ३८१) (४९२) हुतभुङ्मयः   
स्वान्तः स्थितः विज्ञानाकलमन्त्रेश्वरमन्त्रमहेश्वर   
तदधिष्ठातृरूपानन्तभट्टारकरूपश्च तुर्यातीतकः प्राणः   
विश्वात्मकः परः परमशिवात्मकः प्राणः इति शिवादिक्षित्यन्तं   
विश्वं स्वावेशेन जीवयन्ती चिद्रूपस्य परमशिवस्य   
पराभट्टारिकारूपा स्थितिर्या सा तावत् सामान्यपरिस्पन्दरूपा   
शिवादि धरण्यन्तविश्वसाधारणपरिस्पन्दरूपा स्तूलोऽहं   
कृशोऽहं बलोऽहं दुर्बलोऽहं इति स्वातन्त्र्यारोपणसारं सति, अत एव   
स्थूल एवाहं न कृश इति कल्परूपः परामर्शमयी सैव चित्ररूप   
स्थितिं प्राणापानसमानोदानव्यानात्मना पञ्चरूपतां भजते ।   
तत्र पञ्चरूपता भजने किञ्चिज्जहती क्वचित् पतन्ती चान्तररूपं   
त्यक्त्वा बहिः पतन्ती बहीरूपं त्यक्त्वा अन्तः पतन्ती क्रमेण प्रश्वास   
निश्वासरूपा प्राणत्वात्मकमपानत्वात्मकं च विशेषं दर्शयति ।   
उच्छ्वासरूपः प्राणः आन्तररूपं त्यक्त्वा बहिर्विषये पतति । अपानः   
निश्वासरूपः बहीरूपं त्यक्त्वा अन्तः पतति । उभयोरपि त्यागपतने   
तुल्ये । तदिदं विशेषद्वयं प्राणत्वमपानत्वञ्च विशेषद्वयं   
जागरावस्थायां जाग्रतः प्रमातुः स्वात्मनः स्फुटमेव ।   
स्फुटत्वमेव दर्शयति - देहात् प्रसृत्य विषये विश्वान्तेस्ततो विषयात्   
प्रसृत्य देहे विश्रान्तेः एतदनुभवदशायां स्मृत्यनुसन्धानदशा   
मनसः प्रसृत्य आभ्यन्तर एव वेद्ये विश्रान्तेः । ततश्च प्रसृत्यमनसि   
विश्रान्तेः जाग्रदवस्थायां प्राणापानयोः सुष्पष्टत्वात् स्वप्नेऽपि   
प्राणापानत्वमस्त्येव । स्वपतोऽपिहि प्रमातुः   
निसर्गमप्रवेशात्मानौ प्राणापानौ स्फुटमेव (४९३) पार्श्व स्थितौ   
प्रमात्रा लक्ष्ये ते । स्वयमपि स्वात्मना स्वप्नेऽन्तः स्फुरद्   
वेद्यसंवेदनात् त्यागोपादानरूपा स्थितिः सम्पाद्यते । मनसा   
निर्गत्य तस्मिन्नेव वेद्ये पतनात् त्यागोपादानरूपा स्थितिः सम्पद्यते ।   
तेन विशेष द्वयस्य स्वीकारात् प्रमानाशक्तिः जाग्रति   
प्राणापानविशेषद्वयमयी यथा तथा स्वप्ने   
प्राणापानविशेषद्वयमयी सुप्तं स्वप्नः सुप्ते प्रमातरि तदेव   
सुप्तं (ट्प्। ३८२) यदा सुतरां स्फुटं भवति तदा सुषुप्तः प्रमाता   
सुषुप्तस्य पदं सौषुप्तपदं प्राणसौषुप्तं ----------- न्य   
सौषुप्तमिति द्विविधम् । समानरूपं परप्राणीयं विशेषं स्वीकरोति   
। सवेद्ये प्राणे सौषुप्ते प्राणापानयोः स्पन्दो लक्ष्यते । तथापि तयोः   
प्राणापनयोर्या मध्ये विश्रान्तिः इन्द्रियात् तेन हृदयसदने विश्रान्तिः   
प्राणापानमयोः मुख्यतः सौषुप्तं तत्र सौषुप्ते कञ्चित् कालं   
प्राणापानयोर्विच्छेदः विश्रान्तिः । तदात्मा विश्रान्त्यात्मा   
अर्द्यमानस्य पर्वादं सादि पदार्थस्य शरीरान्तः ऊर्ध्वप्रदेशे   
तिर्यक्षु च समानव्यापारात्मा समानीकरण व्यापारात्मकत्वात्   
हृत्पद्मविकासदानात् भुक्तपीतजरणकारी भवति । समानः   
दिनरात्रिरूपयोः प्राणापानयोः कञ्चित्कालं साम्यात्   
प्राणापानयोर्विच्छेदाद्विषुवत्कालतुल्यः विषुं व्याप्तं   
समानीकरणर्महतीति वतिस्ततोऽर्हार्थत्वाद् अव्ययत्वं नास्ति । तद्धि   
उद्गतो निवत इति प्रसिद्धत्वं न्यायसिद्धं वेदन्यायसिद्धं न   
प्रयोक्तव्यम् । अत्र शास्त्रत्वात् प्रयुक्तमेव वा ।  
  
	अथवा दिनरात्रौतयोरूनाधिकत्वलक्षणं विशेषं   
सुवतिप्रेरयत्यविरतमिति शतरिविषुवत् । तत्र विषुवति विच्छिद्यमानस्य   
प्राणापानस्य (४९४) संस्काररूपतया सद्भावः ।   
संस्काररूपतया सद्भाव एव विच्छेदः शून्ये बुद्ध्याद्यभावा   
इत्यादावुक्तं हानादानयोः प्राणापानयोः सुषुप्ते नीजरूपता अस्ति   
इयति समानमात्रे सकलः प्रलयाकलातः पशुवर्गः पशुञ्च   
प्राणकारणभूता प्राणनावृत्ति इडापिङ्गलमार्गौखिलीभावयन्ती   
मध्यमनाड्योर्ध्वरूपया प्रवहति यदा तदा   
तदूर्ध्वमार्गप्रवहणं समस्तभेदस्य अहं चैत्र एव नमैत्रः   
घट एव न पटः इत्यादि समस्तभेदस्था भेदसारता   
दानलक्षणमाश्यानस्य सर्पिषो विलापनमिव विज्ञानाकलादारभ्य   
सदाशिवान्तं प्रवहणं विदधती उदानवृत्तिर्भवति । सा   
उदानवृत्तिस्तुर्यात्मिका दशामायोर्ध्वं विज्ञानाकल इति   
विज्ञानाकलादारभ्यभेदगलनं प्रवर्तते । भेदे (ट्प्। ३८३) विलीने सति   
घटपटादि सर्ववेद्यराशिरूपतत्वसकलादि   
प्रमातृभोगभूमिभुवनवर्गात्मक विश्वदेह व्यापनरूपेण   
प्राणनावृत्तिरुदानरूपा विश्वात्मकपरमशिवोचिततुर्यातीतरूपा   
भवति प्राणप्रमातैव जाग्रत्स्वप्नयोः प्राणापानरूपः   
सौषुप्तसमानरूपः तुर्ये उदानरूपः तुर्यातीते व्यानरूप इति   
सामानाधिकरण्यं प्राणप्रमातै वा सा वुदानः   
विज्ञानाकलश्चासौ मन्त्रश्चासौ विज्ञानाकलवर्गापेक्षया   
मन्त्रप्रमातृतदीशतन्महेशमात्रपेक्षया तत्   
प्रमातृवर्गाधिष्ठात्रपेक्षया च व्यवह्रियते ।  
  
	एतच्च्लोकद्वयावतरणा वसरप्रयुक्त शङ्कापरिहाराय   
श्लोकद्वयतात्पर्यमाह - एतदुक्तमिति । तुर्यतदतीतयोः   
पञ्चप्राणमयी प्राणनाशक्तिरस्त्येव । अन्यथा नास्ति चेत्   
समावेशावसरानन्तरं प्रमातुर्जीवत्वबहिर्मुखव्यापाररूपस्य   
व्युत्थानस्य चानुपपत्तेस्तुर्यतदतीतयोस्तथापि प्राणानाशक्तौ (४९५)   
सत्यामपि तुरीये भेदोपसंहारत्वात् तुर्यातीते अभेदविश्रान्ति   
प्रधानत्वादनयोस्तुर्यतुर्यातीतयोस्सुखदुःखादिवैचित्र्याभावाद्   
एकरूपस्वात्मविश्रमात्मकपरमानन्दमयत्वाद् उपादेय तैव ।   
सुषुप्तादौ तु सुखदुःखादि वैचित्र्यरूपस्य भेदस्य   
संस्काररूपत्वात् स्वप्नजाग्रतोः स्फुटवेद्योल्लासस्य भेदस्य च   
विद्यामानत्वादस्ति सुखदुःखादिवैचित्र्यमिति तासु जाग्रतादिषु दशासु   
हेयतैवेति हेयात्रयी यामित्युक्तं युक्तमेव । विश्वशरीरस्य भगवतः   
परमशिवस्य प्राणादिपञ्चरूपतैव सकलात्मक   
प्रमातृगतान्तर्बहिरन्तरुद्योगप्रवेशरूपता जाग्रत्स्वप्नावस्थयोः   
सकलप्राणापानरूपा सौषुप्ते प्रलयाकलवर्गोचित समानरूपातुर्ये   
विज्ञानकलादि सदाशिवान्तप्रमातृवर्गोचितो दानरूपा तुर्यातीते   
शिवदशोचित व्यानरूपा इत्यनेन सूत्रद्वयेन ।   
यथोक्तमागमेषट्त्रिंशदित्यादि ।  
  
इति द्वितीयमाह्निकम् ॥  
  