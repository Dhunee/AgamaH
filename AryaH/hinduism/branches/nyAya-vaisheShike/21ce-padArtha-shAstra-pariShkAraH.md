+++
title = "२१-तम-शतक-पदार्थ-शास्त्र-परिष्कारः"
unicode_script = "devanagari"
+++

## प्रवेशः
### ग्राह्यतमांश-कलनम्
- आधुनिक-भूत-शास्त्रम् अनु परमाणूनाम्, अणूनाम्, रूपस्य, शब्दस्य, तापस्य, क्रियाणां निर्वचनम्।
- तद् अनु नवः कश्चन पदार्थविभागः।
- चेतसो निर्वचनम्, बन्धस्य मोक्षस्य च।
- देव-तत्त्व-निर्णयः।

<details><summary>सम्बद्धचर्चा</summary>

- २०१७-पाठः कश्चन [+अत्र](https://docs.google.com/document/d/1KWa2ZqOCqdeYC3I0-Sf6ywua2__WDpKgW1IRFkcXb7A/edit#) - version history इति द्रष्टव्यम्।
</details>



### मङ्गलश्लोकः
॥ॐ हयग्रीवाय नमः॥  
पदार्थेषु भवेज् ज्ञानं  
जीर्णं कुब्जं न धिक्कृतम्।  
इति काले नवीकर्तुं  
युक्तिं देहि गजानन॥  
+++( प्रसिद्धस्य तर्कसङ्ग्रहस्याधुनिक-विज्ञानेन साकम् असामञ्जस्यं लक्ष्यते विशिष्य द्रव्य-लक्षणेषु।)+++  

**काणादं पाणिनीयञ्** च  
सर्व-शास्त्रोपकारकम्।  
इति नत्वाऽथ तस्यैव  
धाराम् अत्रानुवर्तये॥  
+++( “प्रतीति-शरणा नैयायिकाः” इति सति परिष्कारो युक्तः। प्रामाणिक-बुद्धेर् धीमतः कणाद-महर्षेर् अप्य् अयं शोधनयत्नो ऽन्-असम्मतः स्यात्।)+++

### दर्शने काङ्क्षितम्
सारवत्-तत्त्व-ज्ञान-विशेषो **दर्शनम्** इति।   
अभ्युपगतेन दर्शनेन **उल्लासपूर्णा जयिष्णवश्** च स्याम।  

<details><summary>विस्तारः (द्रष्टुं नोद्यम्)</summary>

ऐश्वर्यम् आनन्दश् चेत्य् उच्यते युगलम् एतत्। तत्त्व-ज्ञानावेशेनैतत् साध्येत।  
शास्त्रान्तरेषु कैश्चित् पुनर्जन्म-वारणम् इत्य् अपीतो ऽन्तर्भावयन्तीष्टम्।
</details>

क्वचिज् जयकाङ्क्षा दुःखहेतुर् भवति - पराजयो हि सहजो लोके। न कश्चित् सर्वदा जयति। तेनैतयोर् इष्टयोः **परस्परविरोधो** यथासम्भवं **ह्रसनीयः**।  

जयार्थं बुद्धिमत्-स्वभावाविरोधार्थं च दर्शनं **सत्यं** स्याद् इत्य् अपीष्टम्।  
सत्ये च प्रमाणानि प्रसिद्धानि - प्रत्यक्षम्, अनुमानम्, विश्वस्त-वचनम् इति। तद्-विरोधो न स्यात्।  
(प्रत्यक्ष-प्रमाणैः स्वानुभूतय इत्य् अपि प्रमेया गृह्यन्ते।)

## स्थूलः‌ पदार्थभेदः
पदस्यार्थः पदार्थः। तज्-ज्ञानेन पुरुषार्थ-साधन-वैचक्षण्यम्।  
तेषु स्थूल-विभागो ऽनुबन्धे दर्शितः।  
+++( अस्यानुपपत्ताव् अपि शिष्टं न स्यात् तिरस्कार-भाजनम्। स्व-तन्त्रं हि तत्।)+++  

<details>
<summary>स्थूल-पदार्थ-विभाग-विस्तारः॥ (ईक्षितुम् अत्र नोदनीयम्।)</summary>

- अनपेक्षिताश्रयाः
  - सूचनात्मकाः
    - …
    - परदेवताः
    - परा अकृतयः। 
      - रसाः। भावाः।
  - अवकाशः
    - देशः
    - कालः
- अपेक्षिताश्रयाः
  - द्रव्याण्य् अवकाशाश्रयाणि
    - स-परमाणूनि
      - परमाणवः
      - परमाणु-सङ्ग्रहाः
        - अणवः
        - अणु-सङ्ग्रहाः
    - अपरमाणूनि
      - चेतः
  - गुणाः पदार्थ-भेदकाः
    - …
    - जातिः
    - सम्बन्ध-मूलाः
      - …
      - पूर्वत्वम् अपरत्वम् …
      - अभावः
        - अन्योऽन्याभावः
        - अवकाशवृत्तयः
          - प्रागभावः
          - प्रध्वंसाभावः
          - अत्यन्ताभावः
  - सम्बन्धः
    - समवायः
  - कर्म
</details>

### अवकाशः
देशकालाव्+++(=Space-time)+++ अवकाशः। स विभुः। अपरमाणुः।  
अवकाशे परिधिः स्थानम्।  
सूचितात् स्थानात् स्थानान्तरस्य भेदः काल-लम्ब्य-दैर्घ्य+उच्चता-भेदैर् लक्ष्यते +++((Time, x, y, z) - spatio temporal coordinates.)+++।  
स्थानस्य गुणेषु वक्रता+++(=curvature)+++ अन्तर्भवति। 

अतीतादि-व्यवहार-हेतुः कालः।+++(←तर्कसङ्ग्रहाद् इदम्।)+++  

ब्रह्माण्डम् इति देश-काल-सङ्ग्रहः साश्रित-गणः।  
+++(तेन हि ब्रह्माण्डोपबृंहणात् **प्राक्** किम् आसीद् इति प्रश्नोऽबद्धः - कालो हि ब्रह्माण्डाङ्गम्।)+++

### सूचनात्मकाः
सूचनात्मका नित्याः।  
विभूनाम् आभिस् संसर्गस् त्व् अनित्यः।  
+++(एषाम् प्रत्येकत्वम् To Hen (τό ἕν), The One, First, The Good, "unity" इत्यादिभिर् उच्यते यावनैः।)+++  
अनपेक्षिताश्रयाणाम् अपि तेषां चिन्तने कल्पिताश्रयः परमं व्योम, nous, ideal realm इत्यादिभिर् व्यपदिश्यते।

## द्रव्याणि तद्गुणाश् च तत्कर्माणि च
अवकाशाश्रयाणि द्रव्याणि।  

### परमाणुः
परमाणुषु वैशिष्ट्यं तद्-गुण-भेदैश् च तत्स्थानभेदेन च वर्तते। +++(अनेनानिर्वचनीयो **विशेषो** नाम पदार्थो ऽनावश्यको जातः।)+++  

#### मान-सम्भ्रमः
परमाणोः कानिचन मानानि स्थिराणि +++(eg. electron charge, spin)+++, कानिचिन् न।  

अस्थिर-मानेषु - मान-क्रियया यत् किञ्चिल् लब्धम्, तत् क्षणिकम् एव -  
क्षणान्तरे ऽन्यद् एव स्यात्।  
अनवेक्षितेषु परमाणुषु सर्व-स्थिति-व्यापिका सम्भावनैव वर्तते।  
किन्त्व् अवेक्षिते+++(=observation, interaction with universe)+++ परमाणौ निश्चयो+++(="wave function collapse")+++ भवेत्।
तथा हि, +अग्रिम-मान-निश्चये +अन्तिमम् एव मानम् परिगण्यते, स्थिति-निर्णये, न ततः प्राचीनम्, यथा - 3 polaroid filters paradox इत्यनेन ज्ञायते ।+++(परीक्षणीयम्)+++


<details><summary>विस्तारः (द्रष्टुं नोद्यम्)</summary>

परमाणु-स्थितिर् +++("Quantum state")+++ निश्चिता वा, उत मान-मात्रं सत्यं वेत्य् अत्र

- "realism" इति केचिद् - अज्ञातधर्मः (hidden variable) कश्चन वर्तते। एतत् तु प्रकाशवेग-गरिष्ठत्वय् +++(=localism)+++ अङ्गीकृते सति, quantum-entanglement-प्रयोगैर् निरस्तम्।
- केचिद् +++("orthodox position")+++ आहुः - "Wave function is the complete description, no hidden variable."
- केचिद् युगपद् ब्रह्माण्डबाहुल्यं+++(=multiverse)+++ प्रचक्षते।
- अन्ये न तथेति।
</details>


##### सामूहिक-स्थैर्यम्
कदाचित् परमाणुसङ्ग्रहे स्थितौ निश्चये सत्य् अपि  
तत्र वर्तमानेषु परमाणेष्व् अनिश्चितता +++(quantum entanglement इति)+++ स्यात् -  
भ्रातृ-भगिन्योर् वयोव्यत्यास इव।  
तेन +एकस्य परमाणोर् मानम् परमाण्व्-अन्तरम् अवलम्बेत (quantum non-locality, "violation of localism + realism", "passion at a distance" इति)।

<details><summary>विस्तारः (द्रष्टुं नोद्यम्)</summary>

विचारणीयांशा अत्र सङ्गृह्यन्ते। [YT](https://www.youtube.com/watch?v=ZfA-b9wlEbc) इति कन्नड्या रुचिरा चर्चा।

- Bell contextuality - value depends on measurement's context. Bell/ CHSH inequality.
</details>

##### स्थाने ऽनिश्चयः
अपरं प्रसिद्धम् - परमाणूनां स्थानं गतिञ् च निश्चप्रचं युगपद् वक्तुं न शक्यम्। +++(Heisenberg uncertainty principle, measurement disturbance.)+++  
एकविधं **विभुत्वं** परमाणोर् वर्तते।  
किञ् च परमाणूनाम् अस्तित्व-सम्भावनायाः +++(→Probability of presence)+++ महान् भेदो वर्तते स्थानेषु। +++(एतद्धि quantum superposition इत्य् उच्यते।)+++   

#### बहुरूपता
परमाणूनां युगपद् द्वैरूप्यम् - मूर्त्तिश् च +अस्तित्व-सम्भावना-गणना+++(=f(Wave function))+++ चेति।  


#### अनित्यता
न परमाणवो नित्याः। तेषु परस्-पर-परिवर्तनं सम्भवति। +++(Eg: Conversion between massless and massive particles - say in nuclear physics)+++

#### विभागाः
परमाणवो गुरवो ऽगुरवश् चेति। +++(Massless vs Massive particles: Bosons vs Fermions. "आद्य-पतनाऽसमवायि-कारणं गुरुत्वम्।" इति तर्कसङ्ग्रहे। विवरणम् [अत्र](https://www.youtube.com/watch?v=LIJSBjxD1l0&feature=youtu.be&list=PL7_6YPlfLKeRttlUiKQFoIpM1eNhyhUmt&t=1461) ।)+++  
अगुरुषु+उर्जा-वाहका कर्षण-सूचना-वाहकाश्+++(=graviton)+++ च। तेषु केचन प्रकाशगतयः प्रभावाहकाश्च। तेषु प्रभा-वाहकेषूर्जा-वैविध्यम्।+++(→photons of different energies.)+++  
परमाणूनां व्यवस्था-विशेषैर् उपाणु-पदार्थानां सम्भवः।  
गुरूणाम् परमाणूनां‌ सङ्ग्रहेण जायन्ते ऽणवः+++(=Atoms)+++। तेषाञ् च शतशः प्रकाराः।


### अणुसङ्ग्रहः
कस्मिञ्चिद् अणु-सङ्ग्रहे ऽणुष्व् अन्तर-जनक-चालन-शक्तिश् चेद् अधिका परस्पराकर्षण-शक्तेर् अपेक्षया, स वायुर्+++(=Gas)+++ भवति। मध्यमञ् चेद् द्रवः+++(=Liquid)+++। अल्पञ् चेद् घनः+++(=Solid)+++।

## क्रियाः
चलनम् इति मुख्या क्रिया परमाणूनाम्। तस्मिन् कम्पनम् अप्य् अन्तर्भवति।   
अस्मिन् हि शब्द-रूपादि प्रतिष्ठितम्।  
न किञ्चित् प्रकाशाद् वेगवत्तर इति भूतशास्त्रज्ञाः।

<details><summary>विस्तारः (द्रष्टुं नोद्यम्)</summary>

केचित् त्व् ऽऽकर्षणाऽपकर्षणे ऽप्य् अन्ततः परमाणुक्रियेति - दूरस्थ-कार्यं वारयितुम्। Eg. Forces mediated by particle exchange - [SE](https://physics.stackexchange.com/questions/189605/how-does-a-photon-mediate-both-electric-attraction-and-repulsion), bending of space-time due to mass.
</details>

#### शब्द-रूप-तापादि
परमाणवो हि सदा चलन्तः कम्पमानाऽपि वा। कम्पन-तीव्रता भिद्यते।  
एतद्धि शब्द-ताप-विस्तारादिभिर् मेया। +++(यथा वायुषु PV=nRT।)+++  
तत्राणूनां कम्पन-तरङ्गाणि शब्दः, यत्र प्रासङ्गिक-कम्पन-दिक् तरङ्ग-दिग् एव +++(=longitudonal wave)+++। विरलेऽणु-सङ्ग्रहे न शब्दः सम्भवति।  
केचनाणु-सङ्ग्रहाः कांश्चन प्रभा-वाहकान् मुञ्चन्ति, स्वकाय-पातिनः प्रतिप्रेषयन्ति वा। एवम् मुक्तैः प्रभावाहक-विशेषैस् तद्-वर्णो निश्चीयते।   

### ऋतम्
**ऋतम्**+++(=Laws of nature, especially physics.)+++ नाम परमाण्व्-अवकाशादिषु सक्रियासु लक्ष्यमाना काचन सुनियत-व्यवस्था।  
किञ्च तेष्व् अपि नियमेष्व् अनिश्चितता काचिद् वर्तते +++(पूर्वोक्तरीत्या ऽणु-स्थान-गत्योर् अपि)+++।

#### आकृतयः
ऋतस्य गणितमयी भाषा।  
आश्चर्यं यत् तास् ता एव काश्चन आकृतयो  
दृश्यन्ते नाना स्तरेषु,  
यथा  पुष्पे मुखे काये तारास्थाल्यां Golden ratio/ fibonacci sequence, वृत्त-षट्कोन-त्रिकोणादयः।  
ता आकृतयश् च सूचनात्मक-पदार्थाः।

#### आकृति-लोकः
एतादृश्य आकृतयो हि +ऋतस्याकरः -  
**आकृति-लोकः** सूचनात्मको वा कश्चन, यद् आहुर् यावना Ideal/ platonic Realm इति, अस्मत्पूर्वजाश् च **परमं व्योम** +इति। 

या आकृतयो लक्ष्यन्ते लोके,  
तासां प्राग्रूपं परस्परसम्बन्धैस् सार्धं पृथग् अमुष्मिल्ँ लोके सुनिश्चितम् आहुः।  

### चेतः
ब्रह्माण्डे सर्वत्र ततं चेतः इति वस्तु।  
विभुत्वान् न कदाचिद् अपि "चलति"।

ऋताख्य-नियमानुसारेण द्रव्य-स्थान-प्रेरण-वृत्ति चेतः।  
तत्र स्थानप्रेरणम् इति स्थान-वक्रतादि-प्रेरणम्।  
**ऋतम्** एव चेत इत्य् अपि भावयितुम् अलम्।

<details><summary>विस्तारः (द्रष्टुं नोद्यम्)</summary>

नानाद्रव्याणां समान-नियामनुसरणे कारणम् एकं स्याद् इति चेतो द्रव्यानुमानम्।

चेतसो मूलद्रव्येषु परिगणने केचित् कारणान्तरम् आचक्षते।

> Consciousness joins other building blocks of the universe like space, time, mass

इति यथा Chalmers - [Ted2014 Hard problem of consciousness](https://blog.ted.com/the-hard-problem-of-consciousness-david-chalmers-at-ted2014/) .
</details>

सर्वासु दिक्षु ततं चेत इति तत्त्वम्  
अमुके क्षणे  
द्रव्याणां प्राक्तन(-परतन?)-स्थितीः परिगणय्य,  
वर्तमानास् स्थितीर् गतीश् च निश्चिनोतीति ब्रूमश् चेत्,  
चेतः सक्रिय इति सिद्धम्।  
क्रिया तु कालम् पौर्वापर्येण विभजति।

तेन, चेतः कालातीतम् इति यद् वदन्ति, तत् केवलं तस्य त्रिकाल-सत्त्वम् एव विवक्षितम् प्रायेण।

<details><summary>एकता, विभुता च (द्रष्टुं नोद्यम्)</summary>

अमुके द्रव्ये, रिक्तावकाशे वापि,  
स्थितेन केनचिद् एव चेतोऽंशेन लब्धाभिर् एव सूचनाभिः  
स्वतन्त्रं कर्म निश्चीयत इति न।  
पूर्वोक्तं "violation of locality in case of entangled particles" इतिवत्  
क्वचिद् दूरस्थ-सम्बद्ध-कणयोः स्थिती युगपन् (कञ्चनानिश्चयांशम् अपि रक्षता) निश्चीयत इत्य् अतः।  
तेन यद्य् अस्मिन् ब्रह्माण्डे सर्वस्यापि प्रेरकं विभु किञ्चन चेत इति वस्तु कल्प्यते,  
तद् एकम् एव स्यात्।
</details>

<details><summary>भविष्यस्य भूते प्रभावः (द्रष्टुं नोद्यम्)</summary>

ननु दिश इव हि काल इति भूतशास्त्रे।  
तत्र केचिद् भविष्यम् अपि भूतम् प्रभावयतीति विचित्रं ब्रुवते - retrocausality। ततः पुनर् भूतम् भविष्यम् प्रभावयेद् इत्य् अविरत-क्रिया-तरङ्गाणि स्पन्दो वा ब्रह्माण्डे।+++(4)+++  
तर्हि, न पूर्णतः स्थिरा घटना-ततिः।
</details>

एवं चेतसा वस्तु-द्वारा क्रिया कार्यते -  
परमाणुषु यथा चलनम्।

<details><summary>दैवांशाद् भेदः (द्रष्टुं नोद्यम्)</summary>

अनेन, दूर-वर्ति-क्षणम् पराम्रष्टुं समर्थं (तेन कालातीतकल्पं)  किञ्चिद् अस्ति चेद्  
इहोक्ताच् चेतसो भिन्नम् तद् (दैवम्?) इति ग्राह्यम्;  
अथवाऽत्रोक्तस्यैव चेतसो बले विस्तारो ऽङ्गीकरणीयः।
</details>


जीवेषु यन्त्रेषु च तथा चलन-गणनादिकं चेतःप्रेरितम् एव।


## ज्ञानम्
**ज्ञानं** नाम केनचिद् वर्ण-विन्यासेन ज्ञापितो ऽर्थः।  
एवं सार्थको वर्ण-विन्यासो **वाक्यम्** इत्य् उच्यताम्।  
वाक्यानि विना ज्ञानम् पराम्रष्टुं न शक्यम्।  
वाक्यस्य गुणेष्व् अन्यतमं ज्ञानम्।  

वर्णविन्यासो ऽयं भाषाधारेणार्थं ज्ञापयति -  
शब्दिता, चित्रिता, गणिता वापि स्यात् सा **भाषा**।  
भाषा ऽपि किञ्चन ज्ञानम् एव।  
भाषाज्ञानं विना वर्णविन्यासोक्तं ज्ञानं न पराम्रष्टुं शक्यम्।  

इमे भाषा-गत-वर्णाः भिन्नरूपाः, यथा -

- पत्त्रे लेखा-रूपाः
- शब्दिताः
- साङ्गणक-मस्तिष्कय् विद्युत्-कणौघः
- प्रकाश-कणाः
- क्रियाः, अभिनयाः 
- मस्तिष्क-कोश-शाखाः (synapses) ।

एकस्यैवार्थस्य समानभाषायाम् अपि भिन्न-वाक्यैर् द्योतनं सम्भवति।  

ऋतं तावद् ब्रह्माण्डे ऽस्मिन् मूलं ज्ञानम्, परमाण्व्-आदि-क्रियात्मकैर् वर्णैर् ब्रह्माण्ड-फलके वाक्यरूपेण व्यक्तम्।  
ऋतक्रियानुसारेणैव क्वचिद् वर्णविन्यासा आविर्भवन्ति भाषान्तर-बोधका जीवेषु।  
एवं भाषान्तरनिबद्धैर् वाक्यैर् व्यवहरन्ति जीवा यन्त्राणि च। 



### वाक्य-रचन-क्रिया
ब्रह्माण्डे वाक्य-रचनाय मूलतो ऽपेक्षित एव भाषावर्णाधारभूतः कश्चन पदार्थः। ते च वर्णा परमाणु-घटिता एव प्रायेण। तद्-अनुसारेण **ज्ञानं** नाम केनचिद् वर्णविन्यासेन ज्ञापितो ऽर्थः।  
एवं सार्थको वर्णविन्यासो **वाक्यम्** इत्य् उच्यताम्।

## जीवः
क्वचिद् ऋत-प्रेरितानि द्रव्याणि घनी-भवन्ति - तारासु, ग्रहेषु च यथा।  
तत्रापि क्वचिद् द्रव्याणां **विशिष्ट-विन्यासो** जायते।  
एतद् एव **क्रिया-घनी-भाव** इति।  

ततो, मूलभूत-ऋतम् अवलम्ब्यैव,  
विन्यास-विशेषान् सप्रयत्नम् इव रक्षन्ति वर्धयन्ति च द्रव्याणि सचेतांसि स्वपरिसरे -  
यथा शर्कराः +++(=crystals)+++, प्राचीन-सूक्ष्मतम-जीवाश् च।  
एतज् **जीवानां जीवत्वम्**।  

एवं हि तेषु जीवेषु **वैविध्यम्** अप्य् उद्भवति।  
पुनस् तादृशेषु जीवेषु स्व-स्व-वृद्ध्यै **स्पर्धमानेषु**  
कानिचन रूपाणि **तिष्ठन्ति**, कानिचन पराजितानि नश्यन्ति।  

एवं परम्परया **क्रिया-विशेष-वृद्धिर्** भवति जयिष्णुषु जीवेषु,  
\- यथा ऽशनम्, श्वसनम्, स्वतश् चलनम्, यभनम्, चिन्तनम्, यन्त्र-निर्माणम् …।  
सर्वम् एतत् क्रियाजातं प्रायेण द्रव्य-प्रेरणैः, द्रव्य-विन्यास-परिवर्तनैश् च साध्यते।  

एवं चेतो गम्भीरतर-विचार-कल्पने प्रभवति क्वचित्,  
क्षुद्र-जीविषु सरल-यन्त्रेषु तु गाधतर-चिन्तने, ऽवितर्कित-कर्मण्य् एव वा।

<details><summary>विस्तारः (द्रष्टुं नोद्यम्)</summary>

- केचिज् जीवम् अणुं चेतनम् आहुः (तत्त्वमुक्ताकलापे वेङ्कटनाथार्यो यथा)। नात्र प्रमाणं विद्यते। 
</details>


### ज्ञानेन्द्रियाणि
जीवेषु भिन्नानीन्द्रियाणि भवन्ति ज्ञानस्य जनकानि ग्राहकाणि वा।  
स्वक्रियाङ्गत्वेन स्मृति-रक्षाऽपि किञ्चिद् अन्तर्भवत्य् एव। 

त्वक्-चक्षुर्-नासा-श्रोत्रादीनि अणु-सङ्ग्रहा एव।  
तैर् एव ताप-प्रभा-गन्ध-शब्दादयो ज्ञानानि गृह्यन्ते।  
उर्जा-विन्यास-विशेषैर् अणुकर्मजातैर् वाक्यरूपेण मस्तिष्कादिषु नीयन्ते।  

<details><summary>विस्तारः (द्रष्टुं नोद्यम्)</summary>

मध्यकालीना नैयायिका अत्र भ्रान्तिमन्त आसन्। कर्णाद्यन्तरा +इन्द्रियाणि विशिष्टान्य् आसन्न् - दृश्यग्रहणार्थं तैजसम् इन्द्र्यम्, स्पर्शग्रहणाय वायवीयम् इन्द्रियम् इत्यादि कल्पितवन्तः।
</details>

एवं सुखदुःखादि-वेदकम् अन्तर्मुखं किञ्चित् तादृशम् एवेन्द्रियं वर्तते, **मन** इति।  
मनुष्यादिषु endorphin, adrenaline, dopamine इत्यादीनां दौत्याणूनाम् सञ्चारो ऽनेन लक्ष्यते।

<details><summary>विस्तारः (द्रष्टुं नोद्यम्)</summary>

"सुखाद्युपलब्धिसाधनमिन्द्रियं मन" इति तर्कसङ्ग्रहे।   
"कर्तुः स्मृत्यादि-कार्ये करणम् इति मन" इति वेङ्कटनथः। तेनास्मच्छास्त्रे प्रोक्तं ज्ञातेन्द्रियम् मनस्य् अन्तर्भाव्यते ।  
</details>


न हि सर्वेषु जीवजातिषु सर्वाणीन्द्रियाणि वर्तन्ते।  
भिन्न-जीवेषु च समानस्येन्द्रियस्य बाले तारतम्यं वर्तते। 

#### ज्ञातेन्द्रियम्
"रामो वनं प्रेरितः" इति ज्ञानखण्डम्, "रामो वनं प्रेरित इति स्वगतम् भाषितम्" इति ज्ञानखण्डान्तरम्। "श्वा धावती"ति ज्ञानखण्डम्, "श्वा धावतीति दृष्टम्" इति ज्ञानखण्डान्तरम्।  
एतादृशानि ज्ञात-ज्ञानानि अनुस्मरणानीत्य् उच्यन्ताम्, तज्जनननक्रिया **ऽवधानम्** इति च।   
तानि साधारण-जागृद्-अवस्थासु सन्ततं जनयति किञ्चनेन्द्रियम् - तद्धि **ज्ञातेन्द्रियम्** इत्य् उच्यताम्।  
अस्य विषयो नाम शरीर-स्थ-वाक्यानि प्राग्-रचितानि। 

एतद् एव दूरस्थ-क्षण-लेखित-वाक्य-ज्ञानान्य् अपि स्मृतीर् आविर्भावयति। 

### ज्ञान-वस्तु--बाह्य-वस्तु-सम्बन्धः
**बाह्य-वेद्य-वस्तुन** आन्तरिकं रूपं किञ्चन भवति पूर्वोक्तरीत्या वर्णात्मकम् - **आन्तरिकं वेद्यम्** इत्य् उच्यते।  
क्रियार्थं त्व् एतयोः सम्बन्धः स्पस्टः स्याद् एव। 

"इदं वर्णगुच्छम् अस्य बाह्य-पदार्थस्य सङ्केतो ऽस्त्व्" इति तु कथं मूलतो निश्चयो विकल्पोदयात् प्राक्? यथा, "रामसिंह"-शब्देनेदं बाह्यवस्त्व् इति कथं सम्बन्धः?  
प्राक्तन-साहचर्याज् जाताद् द्रव्य-संस्कारात् - **प्राक्तनानुभवेन वर्णसमूहस्य तद्वस्तुना सम्बन्धो रचितः**।

ऊर्ध्व-गत-ज्ञान-स्तरेषु तु तत्र ज्ञानान्तरम् एव शब्दार्थ-सम्बन्धं साधयेत् (यथा "Let y = 2*6", "6 नाम इयती गणना - ॰॰॰ ॰॰॰", "विकल्पेऽस्मिन् राजशब्देन रामसिंहाख्यो निरूप्यताम्।")।


#### वस्तु-भेदाः
ज्ञाने वस्तु-भेदाः क्वचित् स्फुटाः - वर्ण-गुच्छ-भेदात्।

भिन्न-ज्ञानखण्डेषु भिन्ना एव विषया वेद्याः,  
वेदको ऽपि भिन्नो भवेद् - "अस्यायम् अनुभव" इत्य् अनुकम्प-भावने, देवानाम् आवहनेनावेशेन वा।  
ज्ञानं ज्ञानान्तरस्य विषयो ऽपि स्यात्! यथा "अनुमानम् एतन् न्याय्यम्" इति।

कालस् तु केषुचिद् विकल्पेष्व् एवानुभूयते।  
विशिष्य, "पूर्वं मयैवं निश्चितम् अनुभूतं वा, तदन्व् एवं चिन्त्यत" इति स्मृतिसंस्कारम् अवलम्बते।

#### आत्मा
"अहम्"-अर्थ आत्मा।  
एवं "अस्मिन् ज्ञाने यः प्रमाता, सो ऽहम्, तद् इदं शरीरम्, तद्-अभिमानि चेतोऽंशो वा",  
"अत्र यः प्रमाता कर्ता वा स मय्य् आविष्टो देवः, नायं जीवः",  
इत्यादिः प्रत्ययो ऽपि द्रव्य-संस्कार-जन्य एव।

<details><summary>मतान्तराणि (द्रष्टुं नोद्यम्)</summary>

नैयायिकाः "ज्ञानाधिकरणम् आत्मे"ति किञ्चित् पदार्थान्तरम् ऊचुः, ज्ञानं तस्य गुण इति।  
सांख्याः, तद्-अनुसारिणः वेदान्त्य्-एकदेशिनश् च ज्ञानात्म-वादिनः+++(=??)+++ ।  

बौद्धेषु योगाचारास् तु क्षणिक-विज्ञानात्म-वादिनः (ततो ऽनात्मवादिनः)। तद् द्विविधं - प्रवृत्तिविज्ञानम् आलयविज्ञानं च। "तत्रायं घट" इत्यादि प्रवृत्तिविज्ञानं "सुषुप्ताव् अहम्" इत्यालयविज्ञानम् । सुखादिकमस्यैव विकारः।  
सौत्रान्तिकास् तु ज्ञानाकारानुमेय-क्षणिक-बाह्यार्थ एवात्मेतीच्छन्ति ।  
वैभाषिका क्षणभंगुर-वादिनस्तु क्षणिक-बाह्यार्थ एवात्मेतीच्छन्ति।

चार्वाकास्तु -  
"ब्राह्मणोऽहं, गौरोऽहं, स्थूलोऽहं, जानामी"त्य्-आदि सामानाधिकरण्य-प्रतीतेः  
ब्राह्मणत्वादिधर्मवति शरीर एव ज्ञान-सुखाद्य्-आश्रयत्वं सिद्ध्यतीति  
शरीरम् एवात्मा, पञ्चभूतसङ्घाते सक्रियावस्थायां चैतन्याभास इति।

ज्ञानं च ज्ञातृ-धर्म इति विशिष्टाद्वैतिनः।
</details>

<details><summary>प्रमातृ-भेदेन न चेतो-भेदः (द्रष्टुं नोद्यम्)</summary>

> "यत्तु "लोकप्रसिद्ध आत्मभेदः औपाधिकः प्रमात्राश्रितः  
न संविद्भेदं साधयती"ति−  
तत्र […] स्वाभाविके भेदे स्वरसे  
औपाधिकत्वम् अप्रतीतं किमिति कल्प्यम्?  
प्रमात्राश्रितो भेद इत्यपि सत्यम।  
प्रमात्रतिरिक्तस्यात्मनोऽभवात्"

इति उत्तमूरु-वीरराघवाचार्यः।

यदि (लाघवकाङ्क्षया) मन्यामहे यद्  
"एतद् एव +अजीव-प्रेरकं चेतो  
ऽस्मच्-चिन्तनाद्य् अपि प्रेरयितुम् अलम्" इति,  
तर्हि, +एतन् निरस्तम् एव। सिद्ध एव पूर्वोक्तैः प्रयोगैः संविदो ऽभेदः।

पुनः, स्वाभाविके भेदय् औपाधिकत्वम् प्रतीतम् एव  -  
यथा प्रमेय-सम्बन्धे भेदः स्वाभाविकतया प्रतीयत उपाधिभ्यः ("राधा मम पत्नी"ति कश्चन, "सीता मम  पत्नी"त्य् अपरः। "शरीरम् मे स्थूलम्" इति कश्चन, "शरीरं मे तुङ्गम्" इत्य् अपरः),  
तत्र प्रमातृ-सम्बन्धे भेदो ऽप्य् औपाधिक इति किम् आश्चर्यम्?  
शरीरसम्बन्धो ह्य् उपाधिः (यथा धूमवान् वह्निरित्यत्र +आर्द्रकाष्ठं उपाधिः ।)।

प्रमातृ-प्रमेयादि-भेदा विकल्पगत-पात्र-भेदा एव।  
पुनः केषुचिद् अवस्थासु देवतावाहनानुकम्पादिषु प्रमाता ऽन्य एवोपलभ्यते,  
क्वचिद् अस्फुट एव च तिष्ठति।  
तेन, स्वात्मातिरिक्तः प्रमाता सिद्ध एव विकल्पगतः,  
तथा च, "प्रमात्रतिरिक्त आत्मा नास्ती"ति सन्देहास्पदम् उपयाति।
</details>

<details><summary>कर्तृत्व-निश्चयः (द्रष्टुं नोद्यम्)</summary>

कर्तृत्व-निश्चय-भेदेन सुखाद्य्-अनुभवे ताररम्यम्।  
सर्वं तत् तु क्षणिकम् - मातृ-मेयादि-भेदाः, कर्तृ-कर्मादयश् चापि क्षणिकेषु विज्ञानेषु हि स्फुटाः।

प्रायेण "शरीर-सम्बद्ध-जीवो ऽहं कर्ता" +इति भावेनापन्नो लोकः।  
तेन च जीव-गुणानां, विभु-चेतसो, देवानां वा कर्तृत्वं विस्मर्यते।  
तेन तस्य पाप-पुण्य-शोकाभिमानादि--कर्म-फल--सङ्ग-प्रसक्तिः।

एतत् कत्रन्तर-व्यपदेशोऽपि शक्यः, यथा -

- विभु-चेतः क्रियात्मकम्, न साक्षिमात्रम्। तद्धि करोति सर्वम्।
- अथवा जीव-गुणा हि कर्तारः,  
  अथवा गुणानां मूलोद्भावकश् चेतः-परमाणु-सङ्घातः सेतिहासः।  
  गुण-कर्तृत्व-व्यपदेशो यथा - स्त्रीकामे पुंस्त्वं यौवनं च, प्रायश्चित्ताद्य्-आचारे नित्यकर्मानुष्ठाने शत्र्व्-अभिज्ञाने वा धर्म-रक्षा-परता, श्वसने जीवच्-छरीरिता।  
  एवम् प्रकृतेर् मुक्तिर् हि साङ्ख्यस्य रहस्यम् आह मञ्जुश्रीः - न पुरुषस्य तावत्।
- केचित् परमात्मानं, समावेशेन देवान्तरं, देवता-गणम्, भूतान्तरम् अपि वा कर्तारम् मत्वा समाधानम् आपुः।
</details>

### ज्ञान-सन्तानम्
प्राक्-प्राप्त-ज्ञानस्याधारेण ज्ञानान्तरं सृज्यते कदाचन, यथा ऽनुमाने।  
प्राक्तन-वाक्य-साहित्येन वाक्यान्तरं रच्यते।  
एवं सन्तानम् असम्प्रज्ञातम्, अप्रयत्नपूर्वकम् अपि स्यात् -  
यथा क्लिष्ट-गणितादि-समस्या-परिहार आविर्भवेत् स्वप्ने, क्रियान्तरनिमग्ने वा।  

सम्प्रज्ञात-ज्ञान-सन्ताने ज्ञातेन्द्रियकृतम् प्राक्तनवाक्यानाम् अनुरणनम् उपकरोति - सङ्गणकेषु RAM इव।  
क्वचित् तु बाह्य-लेखनम् अवलम्ब्यते।  
सम्प्रज्ञात-ज्ञान-सन्तानम् एव **विकल्प** इति। 

विकल्पोदाहरणानि - 

- स एवम् अवदत्। तस्योत्तर एवम् अवदिष्यम्।
- स एवं करोति चेद् अहम् एवम् करिष्यामि। 
- आदाव् आरुहामि गिरिम्, तावत् पचतु, प्रत्यागत्य खादिष्यामि। 

<details><summary>शब्दार्थ-विभ्रमः (द्रष्टुं नोद्यम्)</summary>

विकल्पसामर्थ्यं हि बुद्धिर् इत्य् उच्यते क्वचित् - "अयम् बुद्धिमान्" इति।
क्वचिच् छास्त्रान्तरेष्व् एवम् अपि शब्दप्रयोगः -

>> संकल्पविकल्पात्मिका ऽन्तःकरणवृत्तिर् मनः,  
निश्चयात्मिका सा बुद्धिः,  
अनुसन्धानात्मिका सा चित्तम्,  
अभिमानात्मिका साऽहङ्कार
>
> इति ।  
> यत्तु वेदान्तप्रकरणेषु प्रायः बुद्धि-मनसोर् एव निर्देशो दृश्यते  
तञ् चित्ताहङ्कारयोस् तद्-अन्तर्भावाभिप्रायेण।  
तत्र चित्तस्य बुद्धाव् अन्तर्भावः - इदम् इत्थम् एवेति विषय-परिच्छित्ति-रूपत्वाविशेषात्।

विकल्पशब्दोऽपीहान्यत्र च +अर्थान्ततरेषु प्रयुक्तो दृश्यते।

</details>


#### उदयः
कथम् उद्यन्ति ज्ञानसन्तानानि जीवादि-चेतस्सु? सूक्ष्म-दृष्ट्या क्रियान्तराणीव परमाणु-चालनेन। स्थूल-दृष्ट्या, परम्परया च - परिसर-चोदनया, ऽऽन्तरङ्गिकस्थित्या, ऽऽकस्मिकतया च।  
भिन्नास्व् अवस्थासु विभिन्नानि ज्ञानसन्तानानि जायन्त इति प्रसिद्धम् - यथा मद्यपाने, स्वप्ने, श्रान्तौ, दरे … ।  

<details><summary>स्वातन्त्र्यानपेक्षा (द्रष्टुं नोद्यम्)</summary>

> संविदः परस्पर-विरुद्ध-रूप-द्वयम् संभावनीयम् - विकल्पात्मता निर्विकल्पकता चेति ।  
अत्र व्याघातश् चेत् संविदः **सर्वस्वातन्त्र्यता** कारणम्।

इति क्वचित् त्रिक-शास्त्रेषु। इह तु यथा प्रतिपादितं,  
क्वचिद् घन-द्रव्य-सन्निधौ विकल्पोदयो ऽन्ततः परमाणु-प्रेरण-क्रियैव -  
वर्णविन्यास-धारात्मक एव विकल्पः, ते च वर्णा परमाणु-घटिता एव - मस्तिष्क-मांस-गता, पत्त्र-गता वापि स्युः।  
क्रियान्तरोद्भववद् ऋतम् एवात्र प्रेरणम् - स्वातन्त्र्यम् इति ततो ऽधिकं न किञ्चिद् अपेक्षितम्।

> अस्या निर्विकल्पकता च लौकिक-वृत्ति-सापेक्षतयैव भवितुम् अर्हति,  
अन्यथा सर्वथा स्पन्द-रहिता संविन् न स्वयं विकल्पोदयने भवत्य् अलम्।

इति च वदन्ति। निस्स्पन्दम् अपि चेतो भवति क्वचिद् ब्रह्माण्डे? न चेत् स्पन्दो नाम क्रियेति ग्रहणेनालम्।
</details>


#### दीर्घता
विकल्पानां स्फुटता प्रायेण **क्षणिका** - तरङ्गा इव सागरे, फेना इव तरङ्गे, वस्तुतो ऽवितताः +++(→discontinuous)+++। प्रयासेन ध्यानेन तु दीर्घीकर्तुं शक्यते।  
केषाञ्चन विकल्पानां दीर्घतरता सहजा - यथा मानसिकस्य सङ्गितस्य प्रिय-दृश्यस्य वा। 

#### संस्कार-शेषता
विकल्प-जन्य-संस्कारा +++(रासायनिकादि-)+++वर्ण-विन्यास-रूपेणावतिष्ठन्ति। ततः पुनः क्रियान्तराणि प्रेर्यन्ते - यथा - विकल्पान्तराणि, करणचालनम्। तेषु केचित् संस्कारा हि "निश्चय" इत्य् उच्यन्ते।

### निर्विकल्प-संवित्
निर्विकल्पा काचित् शुद्धा संवित् सर्वत्र वर्तत एव।  
न खलु विकल्प एव चेतस एक-मात्र-क्रिया।  

#### शारीरिक-क्रियाः
निर्विकल्प-संविद् अङ्गचालने, विकल्प-पर्वसु, सुषुप्तौ च बुद्धिमद्भिर् अपि जीवैः सरलतया ऽनुभूयते।

<details><summary>विस्तारः (द्रष्टुं नोद्यम्)</summary>

विकल्प-पर्वणां शुद्धानुभव इति वामनदत्त-संवित्-प्रकाशे संज्ञा।
</details>

#### स्वभ्यस्त-क्रियाः
अवितर्कित-प्रतिक्रियास्व् अपि निर्विक्लम् एव चेतः क्रिया-प्रेरकम् - यथा पाव्लाव-शुनो मुखाल् लालास्रावे घण्टा-श्रवणात् परम् अभ्यास-बलात्।  
एवम् अवितर्किते ऽपि स्तोत्रादिवचने, पूजादि-कर्मसु, व्यायामे, युद्धे च निर्विकल्पचेतो हि प्रेरकम्।

#### स्मृति-रक्षा क्रिया
तत्क्रियासु क्वचित् स्मृति-रक्षाऽपि वर्तते ("सुषुप्तं मये"ति यथा), ताश् च स्मृतयो विकल्पेषु प्रमेयत्वेन लभ्यन्ते।  
विकल्प-जन्य-निश्चया अपि संस्कार-रूपेण रक्षिता  
निर्विकल्प-चेतोऽंशस्य क्रियाः प्रभावयन्त्य् एव।

##### भाषा-च्छाया
स्मृति-रक्षा भाषाधारितैव स्यात् - सा च भाषा, सङ्कुचिता ऽव्यक्ततरा ऽपि वा स्याद् अबुद्धिमत्सु प्राणिषु। 

<details><summary>विस्तारः (द्रष्टुं नोद्यम्)</summary>

Bhartṛhari & Maṇḍana on pratibhā (via Elisa):

speech—>speech traces—>intuition (in infants & non-human animals). Hence, it doesn't seem that language is precluded to non-human animals. Non-human animals have remote traces of language (& infants even develop into competent users of it)
</details>

<details><summary>साक्ष्य्-अनुभवः (द्रष्टुं नोद्यम्)</summary>

अनेन हि स्मृति-रक्षा-क्रिया-साहित्येन  
केचिद् अत्र "साक्ष्य्-अनुभव" इति संज्ञां प्रयुञ्जते।  
**सविकल्प-साक्ष्य्-अनुभवस्** तु बुद्धि-शक्तिम् अपेक्षते शरीरे - स भिन्नः। +++(जागृत्-स्वप्नयोर् अयम् भिन्नः।)+++ अत्र प्रमातृ-प्रमेय-भेदो व्यक्ततरः। 
</details>


<details><summary>सक्रियता-प्रमाणम् (द्रष्टुं नोद्यम्)</summary>

निर्विकल्पा संविन् निष्क्रियेति शुद्ध-शाङ्कराः।  
ते सुषुप्तौ प्रमेय-रहित-केवल-प्रमातारम् ऊचुः।  
किन्तु तदापि सक्रियम् एव चेतो ज्ञायते।   
न ते बत स्मृति-रक्षा-क्रियां क्रियां विदुः, श्वसनं वापि?  
यथा - सुषुप्तौ परिसरय् उत्पादितैः शब्द-गन्धादिभिः जागृद्-अवस्थाप्त-स्मृति-विशेष-स्थिरी-करणं प्रत्यक्षसिद्धम् ([MNT](https://www.medicalnewstoday.com/articles/smell-helps-the-brain-form-memories-during-sleep#Sleep-and-memory))।

अर्वाचीनशाङ्करस्तु सुषुप्ताव् अपि मूलाविद्याख्यं किञ्चिद् ऊचुः। 
</details>

#### विकल्पे प्रभावः
विकल्पानाम् उद्गमे ऽपि निर्विकल्पं चेत एव कारणम्। प्रभावास् स्फुटा यथा - 

- अग्रिम-विकल्प-विषय-निश्चये।
- "रामसिंहो नामेदं बाह्यं वस्त्व्" इति प्रत्यये।

#### विकल्पेभ्यः प्रभावः
विकल्पजन्य-संस्काराः अपि निर्विकल्प-संविदं प्रभावयन्ति -   
यथा ऽभ्यासेन स्मृतिः,  
endorphin-आदि-जननेन सुख-विषादाद्य्-अनुभवाः। 

### अनुभव-भेदाः
जीवेषु ज्ञान-विशेषा ह्य् अनुभवाः। स्मृत्यापि क्वचित् सङ्गतास् ते। 

अनुभवास् स्युः सार्वत्रिका विशिष्टा वा। **सार्वत्रिका** यथा जागृद्-अवस्था, स्वप्नः, सुषुप्तिः। **विशिष्टा** यथा यौगिकानुभवा ध्यान-समावेशादि-जन्याः।

विभागान्तरम् अपि यथा - इन्द्रिय-द्वारा **प्रत्ययानुभवः**, सन्तोष-विषादादि-**वेदनानुभवः**।

#### भावाः
वेदनानुभवा भावाश् चित्त-विकारास् सुखासुखात्मकाः। मनःशास्त्रे काव्यशास्त्रे च भावा अधीताः।

केचित् तु भावाः साक्षात् +शारीरिक-जिगीषया प्रेरिता निर्विकल्प-प्रायाः - यथा भयम्, लैङ्गिकाकर्षणम्।

अन्ये त्व् **आभिमानिका भावा**+++(=self conscious emotions)+++ - व्रीडा-लज्जादयो ऽसुखकर-प्रायाः सविकल्पाः। स्वकल्पिताद् आत्मचित्रणाद्, जगत्य् अनुभूयमानाद् आत्मचित्रणाद् भेदतो जायन्ते।

#### भावोपशमनम्
निर्विकल्पतायां विश्रान्त्या ऽपि शाम्यन्ते भावाः। तद् अन्यत्रेह वर्ण्यते। 

केचनैतदर्थं रसान् सेवन्ते - यथा मदिराम्। तत्र तु दुष्प्रभावस्यापि सम्भावना - विशिष्य दीर्घ-काल-प्रयोगे।  

मनो-यन्त्रं कथं चलतीति स्फुटेन ज्ञानेनापि भावग्रहः शिथिल-तरो भवति, तेन शीघ्रं शान्तिं लभामहे।


### जीव-गुणाः
जीव-स्वभावो गुणैर् निश्चितः प्रायेण।  
यथा कस्मिंश्चिद् इमे गुणा वर्तेरन् - विभु-चेतस्त्वम्, जीवत्वम्, शरीरित्वम्, यौवनम्, स्वास्थ्यम्, जीव-सङ्घर्ष-परम्परोदयः+++(=evolution-product-ness)+++, महाकपित्वम्, पुंस्त्वम्, मनुष्यत्वम्, आर्यत्वम्, भारतीयता, ब्राह्मण्यम्, भार्गवत्वम्, धनानुकूल्यम्, संस्कृतप्रीतिः, शास्त्र-संस्कारः, जिज्ञासुता, धर्म-रक्षा-परता भूयान्, कामप्रवणता +ईषत्, स्वातन्त्र्य-प्रीतिः, साङ्गणक-कौशलम्। (केषुचिच् छास्त्रेषु सत्त्व-रजस्-तमो-गुणा विभक्ताः।)

शरीराणीव चेतो-गुणा बहुदा जन्म-सिद्धाः, क्वचिद् अनुभवैस् संस्कृतिं विकृतिं वा यन्ति। एषु केचिन् मूल-भूत-तराः, केचित् पुष्प-पत्र-शाखादि-स्थानीयाः। यथा- शरीरित्वं जीव-सङ्घर्ष-परम्परोदयश् च स्वभाव-मूलस्य समीपे राजते।

जन्म-सिद्ध-गुणेषु केचित् प्राक्तन-जन्म-प्रभावम् आचक्षते - तच्चिन्त्यम्+++(??)+++।

### पुरुषार्थाः
प्राणिषु मनुष्यादिषु सविकल्पेषु  
क्रिया-लक्ष्याणि स्फुटतरम् प्रतिभान्ति विचारे \- "इदं मे सिसाधयिषितम्" इति।  
सीमित-साधन-शक्तेर्, विकल्पेभ्यश् च भ्रमो ऽपि सञ्जायते - चेतसो ऽभीप्सितेषु कतमो ग्राह्यः क्रिययेति। कृतेष्व् असकृत् पश्चात्तापो ऽपि भवति।  
एवम् प्राणि-प्रेरणा आलोक्य, +एतासाम् इच्छानां सुव्यवस्था काचन कल्पिता प्राचीनैः प्राज्ञैः पुरुषार्थविभाग इति। ते हि - 

- **कामः**। तत्रेन्द्रिय-सुखं सरलम् प्रेरणम्। 
- **धर्मः**। तत्र सन्तान-समृद्धिर् बौद्धिक-तृप्तिर् इत्यादिकम् प्रेरणम्। वस्तुतः सन्तत-काम-भोगायाप्य् अनिवार्यो हि धर्मः। यथाह - "धर्म एव हतो हन्ति, धर्मो रक्षति रक्षितः"। 
  - तत्रोपविभागौ - साधारणधर्मः, विशेषधर्म इति। विशेषधर्मे ऽन्तर्भवन्ति - वर्णधर्मः, आश्रमधर्मः, वर्णाश्रमधर्मः, गुणधर्मः इति। 
  - देश-काल-पात्रानुसारेण धर्मो भिद्यते। यथा- न खलु वैविध्यवज्-जन-समुदाये वर्तमानो राष्ट्र-धर्मो वर्तेत समान-तर-जन-समुदाये। 
  - सुक्ष्मतर-विषयेषु धर्म आचार इत्य् उच्यते।
- **अर्थः**। धर्म-कामयोस् साधनम् अत्र प्रेरणं स्वस्थेषु। धर्म-कामयोस् साधनार्थं साधनानां वित्तगृहादीनां सङ्ग्रहो ऽत्र। 
  - तत्र प्रधानं स्वास्थ्यं दैहिकं मानसिकं च। ततः - प्रजाः, सत्सङ्गः, वित्तम्, ऐश्वर्यम्। 
- एतं त्रितयम् अतिरिच्य मोक्षम् अपि पुरुषार्थं परिगणयन्ति केचित् - तत् पश्चाद् वर्णितम्। 

#### प्रयोगः
पुरुषार्थ-ज्ञनेन विभ्रमादि-वारणं, सद्-भोग-लाभश् च सिध्यति क्वचित्। तथा सति, चित्त-सुखं सन्ततं किञ्चन लभ्यते। 

एतद्-अर्थं तु निर्वेदो वार्येत। यतः, "हन्त! केवलं मांस-यन्त्रम् इवास्मि किञ्चन। यन्त्रकृदपेक्षयैव चाल्ये नानाविधार्थान् प्रति।" इति भावो न सुखोदर्कः। तत्र तु सद्-विकल्प-वृद्धिर् हि चिकित्सा, ऽन्यत्रोक्ता। 

तथा स्व-शक्तिर् अपि गणनीया। अशक्तस्य धर्माचाराद्य्-अभावे तुष्टि-नाशो न स्यात्। यथासम्भवं शक्तिर् वर्धनीया, तदभावे शक्ति-विकलता ऽङ्गीकरणीया।  

एवञ्च विना विश्रान्तिम् एषाम् अनुधावने ऽप्य् आनन्द-नाशः - निर्विकल्पावस्थासु सुविश्रान्तेनैव साधनीयाः।  

#### प्रमाणानि
पुरुषार्थ-विभाग-करणे, तत्-साधने, परस्-पर-विरोधे प्रामुख्य-निश्चये च प्राज्ञ-तमानां - लोको (आन्तरिको बाह्यो वा) हि मूलम् प्रमाणम्। लोकज्ञानार्थं प्रत्यक्षानुमानागमादीनि प्रयुञ्जीरन् ते देश-काल-पात्राद्य्-उचित-परिष्कारेण सह। तेषु दर्शनपटुषु केचिद् वर्णनपटवः कवयो ऽन्योपदेशे निपुणा लोकम् उपकुर्वन्ति।

### परिष्कृत-भाव-लक्षणानि
#### ज्ञानम्
उत्तमे जने ज्ञानं सुपरिष्कृतं वर्तते। स्व-ज्ञान-सीमाऽपि तेन प्रज्ञायते।

ज्ञानम् अवितर्कितम् उपलभ्येत निर्विकल्पावस्थायाम् अपि - भावस्तरे रूढः स्यात्।  
अयं तत्त्वावेश इत्य् उच्यते।

मुख्यं ज्ञानं चेतो-विषयकम्।  
तत्रापि विशिष्य  
बन्ध-मोक्ष-विषयः, तर्क-शुद्धिः, पुरुषार्था, देवकथाश् च ज्ञेयाः।  

#### विकल्प-शुद्धिः
विकल्पेषु प्रामाणिकता, ऽमानिता, सत्यान्वेषणं च भवति।  
दोषाभावार्थं गाम्भीर्यार्थं च काश्चन विकल्प-शृङ्खला लिख्येरन्, परीक्ष्येरन्, वर्ध्येरन्।

#### सद्-आचार-परता
पुनस् तत्र धर्मप्रतिष्ठा स्वानुकूल्यायैवेति, स्वाभिमता चैवेति च स्पष्टं स्यात्।  
जनेषु सद्-आचार-परो हि क्रियासु वर्तत उत्तमः, आर्यैः प्रशस्यो  
\- यद्य् अपि क्वचिद् देश-काल-पात्रापदाद्य्-अनुरोधेन शास्त्रम् उल्लङ्घेत।  

### व्याधयः
बहुविधा जीवानां सशरीराणां व्याधयः।  
केचिद् बहिरङ्ग-निष्ठाः शारीरिकाः, केचिद् अन्तःकरण-निष्ठाः।  
अन्तःकरण-निष्ठेषु बन्धः, धर्म-विरोधि-मुमुक्षापि, नानाविधोन्मादाश् च।  

#### उन्मादाः
उन्मादेषु एकराक्षसाराधनाग्रहाः, अदेवताग्रहः, शोषक-शोषितताग्रहः प्रसिद्धाः। 

निर्विकल्पावस्थायां संशय-राहित्यं क्षुद्र-(पिशाचादि)-ग्रहेष्व् अपि दृश्यते -  
उन्मादावेशे ऽपि।  
किञ्च तद् अहितं हेयं चान्ततः।  
पूर्णतर-ज्ञान-मूला ऽसंशीतिर् हि वरीयसी।  

#### बन्धो मोक्षश् च
जीवस्य दुःखाप्तिर् अकौशलं च कर्मसु **बन्धः**।  
तद् यथा - विकल्प-श्रमेण समस्या-परिजिहीर्षैव समस्यायते!  
+++(शास्त्रान्तरे पुनर्जन्म-संसृतिर् इत्य् आहुः।)+++  

उल्लासादि-सद्भाव-स्थीरीकरणं तन्-**मोक्षः**।  

##### साधनानि
सद्भावनिष्ठा ऽग्रे वर्ण्यते।  
मोक्ष-साधनानि धर्मार्थ-काम-साधनानीव देव-प्रेरितानि प्रसिद्धानि प्राचीनेषु शास्त्रेषु।  

<details><summary>विस्तारः (द्रष्टुं नोद्यम्)</summary>

- विचार-मार्गः - बुद्धिम् आत्मनि वर्तयेत्। "कोऽहम्" इति चिन्तयेत्। शास्त्रं चिन्तयेत्। तत्त्वावेशं सम्पादयेत्। 
- ध्यानानि - चिदग्नौ भोग्याहुतयः।
- देव-भूतादि-समावेशः।
</details>

### सद्भावनिष्ठा
वरं दुर्भावोपशमनात् तद्-अनुद्भव एव। तत्त्व-ज्ञान-पूर्णस्य सद्भावाः सहजाः।  
**अ-सुख-कर-भाव-प्रशमनम्** अपि सम्बद्धं शास्त्रम्।

#### लीला शरणम्
सैव बुद्धिशक्तिः, स एव संसारः, सैव च दुर्ग्राह्या शुद्धा संवित्, तान्य् एव कर्माणि, तद् एव शरीरम्, त एव बान्धवाः - एभ्य आत्मानम् मोचयितुं कथञ्चिद् अपि न शक्यम् ("आहा - निर्विकल्पसंविदं साक्षात्कृत्य धन्यतमो भवामी"ति वा, "ओहो - श्रीकृष्णवद् अहम् प्राज्ञो भवामी"ति वा, "मत्सहाय्या मॊङ्गोलसेनापतिसदृशा भवितार" इति वा) ।  
यद् एवास्ति तेनैव  लीलात्मकताम् प्रधानंं कृत्वा पुरुषार्थास् साधनीयाः।

आ-वैफल्य+आ-पूर्ण-साफल्य-सम्भावनां +++(→probability distribution)+++ पुरस्कृत्य जीवन् न निराशाम् अश्नुते - फलाग्रहं हि सा वारयति।  
लीलायाम् एतल् लक्ष्यते।

विकल्पेषु लीला यथा -  

- विश्वासचित्ते विना श्रमं - देवादि-कल्पनम्, (नृत्यतां, क्रीडताम्, धावताम्…) प्राणिनां कल्पनम्।  
- चलने यदृच्छया धावनं, क्रीडनम्। 
- वचने यथेष्टं गानम्।

#### विकल्पेतर-क्रियासु विश्रान्तिः
विकल्प-जन्य-वस्तु-भेद+उपरमे मनसि काचिद् विश्रान्तिः -  
विशिष्य सुख-कर-विकल्पाद् उत्तरम्।  
सुषुप्तौ तु भवत्येवेयम् - जागृद्-अवस्थायां कथं लब्धव्यम्?  
भिन्ना विकल्पाः क्षणिकाः। तेन विकल्प-सन्धेर् ग्रहणं सन्तानं चेष्यते।

##### मार्गः
किञ्चन सुख-कर-विकल्पं जनयित्वा,  
चेतो निश्शङ्के क्रियान्तरे निमज्जेत् -  
यथा प्राणे, ऽङ्गचालने,  
सु-स्मृत-मन्त्र-गीतादि-वचने, स्वभ्यस्त-पूजादि-यागे,  
चित्र-रचने, गणिते, सङ्गणकादेश-लेखने,  
चलच्चित्रादि-वीक्षणे, गीतादि-श्रवणे,  
क्रीडायाम्, मैथुने, युद्धे ऽपि।  
एषु विकल्पाभाव-तार-तम्येन, प्राक्तन-विकल्प-भेदेन च  
विश्रान्ताव् अपि तार-तम्यम्।

> विकल्पो ज्ञानसन्तानं, वाक्यधारा,  
वाक्यं वर्णात्मकम्,  
वर्णा जगन्-मातृका

इति स्मृत्वा  
विकल्पस्य मातृकासु विलयं कल्पयित्वा  
निवृत्तिः शक्या।

##### अ-संशीतिः
स्वपात्र-निर्वहणे क्रोधादिष्व् अप्य् अभिनीयमानेष्व्  
अ-संशयता सोत्साहता च लक्ष्येते -  
यद्य् अपि सूक्ष्म-विधि-विषयेषु वर्तेत क्वचिद् विकल्पः, प्रतिवचनादि वा।

<details><summary>प्रसिद्धोदाहरणानि (द्रष्टुं नोद्यम्)</summary>

- असंशयस्य दृश्यानि निरूपणानि यथा - ऽस्मिन् दृश्ये प्रारम्भ-निमेषे - [Hattori Honzo restaurant scene](https://www.youtube.com/watch?v=peP8CsCw09Y) । अथवाऽत्र - [Last samurai - no mind scene](https://www.youtube.com/watch?v=NbecIBvR3mE) , [Bruce Lee teaching scene](https://www.youtube.com/watch?v=cm0uSVvjsOA) इत्य् अत्र वा।
- "bicameral mind" इति केचिद् आहुर् इमां स्थितिम्।
- "What is called ’No Mind’ is a mind that is pure and lacks complication ." इति बौद्ध-ध्यान-गुरवः। तदर्थं तत्त्वावेशाय यतन्ते। तेन हि "Harmony of pen and sword" इत्य् उषः-पुत्र-योद्धृषु प्रसिद्धम्।
</details>

##### दोषाः
असंशीताव् अपि दोषास् सम्भवन्त्य् एव।  
प्राक्तनेषु विकल्पेषु दोषेषु सत्सु,  
तेषां फलरूपा दुष्टसंस्कारा निर्विकल्पावस्थायाम् अपि दोषान् जनयेयुर् एव।  
तथा, क्वचित् कर्मणि गुणवत्तायै विकल्पा अनिवार्या -  
तेनावितर्कित-पद्यादि-रचनं यद् देवावेशावस्थायां कैश्चित् प्रियेत,  
तत्र छन्दो-व्याकरणादि-भ्रंशो भवत्य् एव।

#### सद्-विकल्प-प्राप्तिः
विकल्पेतर-क्रियासु विश्रान्त्याय् अपि, सुख-कर-विकल्पैर् विकल्पोपसंहार इष्यते। एवम् अग्रिमासु क्रियासु पुरुषार्थ-सिसाधयिषापीष्यते - न निर्वेदः। एतद्-अर्थं शुभाश्रया ध्येयाः।

##### ध्येय-तत्त्वानि
देवताश् शुभाः - धर्म-प्रधान-पुरुषार्थ-प्रेरणाधिक्येन विशिष्य शुभावतारा, यथा कृष्णो, रामश् च। परिपूर्णतादृष्ट्या- सप्रिवारा देवा विशिष्यन्ते। भोग-प्रधान-पुरुषार्थ-प्रेरणाधिक्येन सुरा-सुरतादि-रता देवता विशिष्यन्ते - किञ्च तत्र धर्म-विरोध-चोदनापायो ऽधिकतरः - देवानुकृत्या पञ्च-मकार-सिसेवयिषया। एवं गुण-पात्रादि-भेदेन शरण्येषु वैविध्यम्।

ऋषयस् सन्तो गुरवः शुभाः पितरो वा ध्येयाः - पुरुषार्थ-प्रेरणाधिक्येन गृहस्थास् सवर्णा विशिष्यन्ते। किञ्च तेष्व् अपि मानुषेषु दोष-सद्भावाद् सत्याद् भ्रंश उद्भवेद् इत्य् अपायः।

पुनर् एषां ध्येयं रूपं चित्र-मन्त्र-यन्त्रादि। कल्पनमात्रम्, अर्चनम्, जप इत्यादिभिर् विस्तारादि-भेदाद् ध्यान-क्रमः।

## देवताः
### चेतः-सम्बन्धः
दूर-वर्ति-क्षणानि पराम्रष्टुं, चेतः प्रभावयितुं च समर्थं तत्त्वं दैवम्।  
एतद्-विवक्षया दैवं चैतन्यमयम् इति, चेतोऽतीतम् इत्य् अप्य् आहुः।  
एतद्-अभ्युपगताव् आप्ताः प्रमाणम्।  
तैस् तथानुभूतत्वाद् नैक-देवतामयं दैवम् इति।

### ब्रह्माण्डेन सम्बन्धः
ब्रह्माण्डम् इदं देवैश् चालितं यन्त्रम् इव, नाटकम् इव, पटगतं चित्रम् इव।  
देशकालौ पट-गत-चित्रे नाटक-रङ्गे वा दिश इव।  
जीवास् तु यन्त्राङ्गानीव, साङ्गणक-क्रीडा-पात्राणीव।  
एकं विभु चेतः तेषां कूर्चम् इव।  
पुनस् ते देवा यन्त्र-कृत इव, चित्र-पट-कृत इव।  
ब्रह्माण्डे वर्तमानम् अखिलं तदीयस् स्वप्न इव।

देश-कालातीता देवा  
प्रेक्षका इव युगपद् अखिलं दिक्कालजातम् अवलोकयितुं समर्थाः।  
सर्वज्ञास् तेन ते।

समानं परमाण्वादि-प्रेरकं चेतः प्रेरयन्तीति -  
तेषु सामरस्यम् अपीहानुभूयते। 

ब्रह्माण्डयन्त्रे ऽस्मिन् स्थूलस्तरे व्यवस्थां, गतिञ् च काञ्चन नेमे व्यभिचरन्ति। सर्व-देव-सम्मतम् ऋतं हि भरन्ति।

तथापि सूक्ष्मस्तरे +++(चित्रपटे तूलयेव)+++ ब्रह्माण्डे ऽनियतांशं यथारुचि प्रभावयन्ति। +++(तेन हि केचिद् आकस्मिकतां दैवम् मेनिरे।)+++  
एष तु प्रभावः प्रयोगैः प्रदर्शयितुं तु दुश्शकम्।  
किञ्च नाना-दैवज्ञाप्तानुभव-कथनेन +उपगन्तुम् उचितम्।  
विशिष्य, जीव-चिन्तास्व् अनियतता ऽधिका, तेन देव-प्रभाव-प्रवणास् ताः। 

### उद्देशः
लीलैवेषाम् प्रयोजनम् ब्रह्माण्डेनेति केचित्। 

सहृदय-प्रेक्षका इव स्वस्वातन्त्र्येण सूक्ष्मे क्षेत्रे पात्रे कालक्रमेण च स्वात्मनो नियाम्यानन्दम् अनुभवन्तीति केचित्। नाम, यथापेक्षं स्वावधानं तनूकुर्युः।

#### आकृत्याकर्षणम्
पूर्वोक्ताद् आकृतिलोकाद् आकृतीर् नानाविधास् स्वाभिमता आकृष्य क्रीडितुं तद्-उपक्रम इति केचित्। 

तदन्तर्गतवेन देवताकृतीर् अप्य् आकृश्यन्ते। पर-देवता आकृति-लोके / परमे व्योम्नि परिगण्यन्ते। +++(ἑνάς, Hyper-essential henads, huperousios इति यावनाः।)+++  

स्फुटं यत् - सविकल्पैर् घन-चेतः-क्रियाभिर् आकृत्याकर्षणं सरलतरम्, उर्वरतरम्।  
अनेन व्यक्तम् एतेष्व् अधिकम् आसक्ता देवा इति।  
तत्र च तेषाम् प्रभावा अपि सरलतराः।  

### देव-ज्ञानम्
स्थूल-यान्त्रिकताया ब्रह्माण्डस्य,  
देवास्तित्वम् एव सन्देहास्पदं भवेद्  
\- विशिष्य यन्त्रगत-जीवानां विचारेषु।   
ब्रह्माण्डयन्त्रे देव-तूला-क्षेपाः सूक्ष्मा यादृच्छिकप्रायाश् च। +++(तेन हि परोक्ष-प्रिया हि देवाः, प्रत्यक्षद्विश इत्य् आहुः।)+++  
किञ्च, प्रयत्नपूर्विका नास्ति गुप्तिर् इयं देवैः। 

केचित् तु जीवा  
स्वेषाम् आप्तानां च  
प्रतिभया ऽनुभवैर् वा,  
देवा सत्यम् इत्य् अनुमान्ति।  
तेन पूर्णतरं तत्त्वज्ञानं, तत्फलानि च लभन्ते।  
तादृशानां जीवानाम् उद्भवो ऽस्मिन् देवकृतयन्त्रे ऽनिवार्यम् इव।  
न च देवानाम् अनिष्टम् एतत् -  
ननु लोके चित्रकृतः स्वहस्ताक्षराणि क्वचित् प्रकाशयन्ति।  
न ह्य् अनेन देवाः सर्वेषु देशेषु कालेषु वा  
स्व-ज्ञानि-जनन-काङ्क्षिण इति मन्तुम् उचितम्। 

#### ज्ञान-फलम्
देवा अपि दयालवः।  
स्वं देवं यो विजानाति,  
स्वप्रियो जीवो यस्,  
स्वस्मिन् यो वा शरणागतः,  
तद्-अर्थं  
जीव-चेतस्स्व् आविश्य  
निग्रहानुग्रह-क्षमा औन्नत्यं पुरुषार्थ-कौशलम् अपि प्रेरयन्ति।  
एतद् यथा चित्रकृत् स्वहस्ताक्षराय स्पृह्यति। 

#### प्रथा
नाना-कारणैर् देवा व्यक्तैर् अव्यक्तैश् च भावैः प्रथन्ते जीवेषु।  
नाना-देवेभ्यो विभिन्नानि रूपाणि शब्दाः क्रियाश् च प्रियाणि भवन्ति।  
चेतस्य् आविष्टा आकृतीः क्रियाश् च काश्चनाऽऽविर् भावयन्ति।  
विशिष्य देव-प्रेरित-कथाभिः शास्त्रैश् च काशन्ते सिद्ध-जनोद्गीर्णैः।

<details><summary>विस्तारः (द्रष्टुं नोद्यम्)</summary>

यत् तु केचिद् वदन्ति - "ब्रह्माण्डगतम् इदं वस्त्व् एव (प्रकाशात्मिका संविद् वा ऽस्तु, सूर्यो वा, अर्चविग्रहा वा) देवः" इति - तत् त्व् आराधनादिदृष्ट्या हि साधु। वस्तुतस् तु ततो ऽपि परा अधिका हि देवाः। नानेन मातृ-मेय-मान-भेदस्यापारमार्थिकता तिरस्कृता, न चाभेद-ज्ञान-फलानि। 
</details>

तत्र बहवो ऽंशा बोधन-परा - न बालिश-बुद्ध्या ग्राह्या,  
यथा - परस्-पर-विवादाः, स्थूल-भूत-शास्त्र-व्यभिचाराः, देवासुर-सङ्ग्रामाः, देवेषु तारतम्यम्। परोक्षप्रिया वै देवाः।  
+++(यावनैः "intelligible-and-intellectual" level of manifestation इत्य् उच्यते।)+++

### पूजा
देव-प्रीत्य्-अनुसारम् आकृतीः, शब्दान्, क्रियास्, सम्प्रदाय-सम्बन्धं चावलम्ब्य देवाराधनं +++(θεουργία)+++ सफलं शक्यम्।  

किञ्च न हि देवास् तादृशम् आराधनं जातूपजीवन्ति - जीवा हि पिपीलिकायन्ते तद्-दृष्ट्या।   
तथा, देवा देशकालातीताः,  
अतः स्वाभिमतम् अर्चनं यदृच्छया क्वचिद् देश-काल-परिधौ वर्तत एव तेषाम्। 

## उपसंहारः
इत्थं‌ परिष्कारः। सद्योऽपूर्णः।  
अत्राप्रतिशिद्धं यथापूर्वं गृहीतुम् उचितम्। शोधन-खण्डन-मण्डनानि प्रार्थये।  

### भविष्ये ऽनुयोजनीयाः
- पितृ-प्रज्ञा
- sympathetic magic, देव-प्रश्नाः, Cleromancy।
- मोक्षसाधनानि

