+++
title = "२१-तम-शतक-पदार्थ-शास्त्र-परिष्कारः"
unicode_script = "devanagari"
+++

## प्रवेशः
### ग्राह्यतमांश-कलनम्
- आधुनिक-भूत-शास्त्रम् अनु परमाणूनाम्, अणूनाम्, रूपस्य, शब्दस्य, तापस्य, क्रियाणां निर्वचनम्।
- तद् अनु नवः कश्चन पदार्थविभागः।
- चेतसो निर्वचनम्, बन्धस्य मोक्षस्य च।
- देव-तत्त्व-निर्णयः।

<details><summary>सम्बद्धचर्चा</summary>

- २०१७-पाठः कश्चन [+अत्र](https://docs.google.com/document/d/1KWa2ZqOCqdeYC3I0-Sf6ywua2__WDpKgW1IRFkcXb7A/edit#) - version history इति द्रष्टव्यम्।
</details>



### मङ्गलश्लोकः
॥ॐ हयग्रीवाय नमः॥  
पदार्थेषु भवेज् ज्ञानं  
जीर्णं कुब्जं न धिक्कृतम्।  
इति काले नवीकर्तुं  
युक्तिं देहि गजानन॥  
+++( प्रसिद्धस्य तर्कसङ्ग्रहस्याधुनिक-विज्ञानेन साकम् असामञ्जस्यं लक्ष्यते विशिष्य द्रव्य-लक्षणेषु।)+++  

**काणादं पाणिनीयञ्** च  
सर्व-शास्त्रोपकारकम्।  
इति नत्वाऽथ तस्यैव  
धाराम् अत्रानुवर्तये॥  
+++( “प्रतीति-शरणा नैयायिकाः” इति सति परिष्कारो युक्तः। प्रामाणिक-बुद्धेर् धीमतः कणाद-महर्षेर् अप्य् अयं शोधनयत्नो ऽन्-असम्मतः स्यात्।)+++

### दर्शने काङ्क्षितम्
अभ्युपगतेन दर्शनेन **उल्लासपूर्णा जयिष्णवश्** च स्याम। +++(शास्त्रान्तरेषू कैश्चित् पुनर्जन्म-वारणम् इत्य् अपीष्टम्।)+++  
क्वचिज् जयकाङ्क्षा दुःखहेतुर् भवति - पराजयो हि सहजो लोके। न कश्चित् सर्वदा जयति। तेनैतयोर् इष्टयोः परस्परविरोधो यथासम्भवं ह्रसनीयः।  
जयार्थं बुद्धिमत्-स्वभावाविरोधार्थं च दर्शनं **सत्यं** स्याद् इत्य् अपीष्टम्।  

सत्ये च प्रमाणानि प्रसिद्धानि - प्रत्यक्षम्, अनुमानम्, विश्वस्त-वचनम् इति। तद्-विरोधो न स्यात्। प्रत्यक्ष-प्रमाणैः स्वानुभूतयो ऽपि प्रमेया गृह्यन्ते।

## स्थूलः‌ पदार्थभेदः
पदस्यार्थः पदार्थः। तज्-ज्ञानेन पुरुषार्थ-साधन-वैचक्षण्यम्।  
तेषु स्थूल-विभागो ऽनुबन्धे दर्शितः।  
+++( अस्यानुपपत्ताव् अपि शिष्टं न स्यात् तिरस्कार-भाजनम्। स्व-तन्त्रं हि तत्।)+++  

<details>
<summary>स्थूल-पदार्थ-विभाग-विस्तारः॥ (ईक्षितुम् अत्र नोदनीयम्।)</summary>

### स्थूल-पदार्थ-विभाग-विस्तारः

- अनपेक्षिताश्रयाः
  - सूचनात्मकाः
    - …
    - काल्पनिका अवकाशाः
    - काल्पनिक-द्रव्याणि काल्पनिकावकाशाश्रयाणि
    - परदेवताः
    - परा अकृतयः। 
    - रसाः। भावाः।
  - अवकाशः
    - देशः
    - कालः
- अपेक्षिताश्रयाः
  - द्रव्याण्य् अवकाशाश्रयाणि
    - स-परमाणूनि
      - परमाणवः
      - परमाणु-सङ्ग्रहाः
        - अणवः
        - अणु-सङ्ग्रहाः
    - अपरमाणूनि
      - चेतः
  - गुणाः पदार्थ-भेदकाः
    - …
    - जातिः
    - सम्बन्ध-मूलाः
      - …
      - पूर्वत्वम् अपरत्वम् …
      - अभावः
        - अन्योऽन्याभावः
        - अवकाशवृत्तयः
          - प्रागभावः
          - प्रध्वंसाभावः
          - अत्यन्ताभावः
  - सम्बन्धः
    - समवायः
  - कर्म

</details>

### अवकाशः
देशकालाव्+++(=Space-time)+++ अवकाशः। स विभुः। अपरमाणुः।  
अवकाशे परिधिः स्थानम्।  
सूचितात् स्थानात् स्थानान्तरस्य भेदः काल-लम्ब्य-दैर्घ्य+उच्चता-भेदैर् लक्ष्यते +++((Time, x, y, z) - spatio temporal coordinates.)+++।  
अतीतादि-व्यवहार-हेतुः कालः।+++(←तर्कसङ्ग्रहाद् इदम्।)+++  

ब्रह्माण्डम् इति देश-काल-सङ्ग्रहः साश्रित-गणः।  
+++(तेन हि ब्रह्माण्डोपबृंहणात् **प्राक्** किम् आसीद् इति प्रश्नोऽबद्धः - कालो हि ब्रह्माण्डाङ्गम्।)+++

### सूचनात्मकाः
सूचनात्मका नित्याः।  
विभूनाम् आभिस् संसर्गस् त्व् अनित्यः।  
+++(एषाम् प्रत्येकत्वम् To Hen (τό ἕν), The One, First, The Good, "unity" इत्यादिभिर् उच्यते यावनैः।)+++  
अनपेक्षिताश्रयाणाम् अपि तेषां चिन्तने कल्पिताश्रयः परमं व्योम, nous, ideal realm इत्यादिभिर् व्यपदिश्यते।

## द्रव्याणि तद्गुणाश् च तत्कर्माणि च
अवकाशाश्रयाणि द्रव्याणि।  

### परमाणुः
परमाणुषु वैशिष्ट्यं तद्-गुण-भेदैश् च तत्स्थानभेदेन च वर्तते। +++(अनेनानिर्वचनीयो **विशेषो** नाम पदार्थो ऽनावश्यको जातः।)+++  
तथाऽपि परमाणूनां स्थानं गतिञ् च निश्चप्रचं युगपद् वक्तुं न शक्यम्। +++(Heisenberg uncertainty principle.)+++  
किञ् च परमाणूनाम् अस्तित्व-सम्भावनायाः +++(→Probability of presence)+++ महान् भेदो वर्तते स्थानेषु।   
परमाणूनां युगपद् द्वैरूप्यम् - मूर्त्तिश् च +अस्तित्व-सम्भावना-गणना+++(=Wave function)+++ चेति।  
न परमाणवो नित्याः। तेषु परस्-पर-परिवर्तनं सम्भवति। +++(Eg: Conversion between massless and massive particles - say in nuclear physics)+++  
परमाणवो गुरवो ऽगुरवश् चेति। +++(Massless vs Massive particles: Bosons vs Fermions. "आद्य-पतनाऽसमवायि-कारणं गुरुत्वम्।" इति तर्कसङ्ग्रहे। विवरणम् [अत्र](https://www.youtube.com/watch?v=LIJSBjxD1l0&feature=youtu.be&list=PL7_6YPlfLKeRttlUiKQFoIpM1eNhyhUmt&t=1461) ।)+++  
अगुरुषु+उर्जा-वाहका कर्षण-सूचना-वाहकाश्+++(=graviton)+++ च। तेषु केचन प्रकाशगतयः प्रभावाहकाश्च। तेषु प्रभा-वाहकेषूर्जा-वैविध्यम्।+++(→photons of different energies.)+++  
परमाणूनां व्यवस्था-विशेषैर् उपाणु-पदार्थानां सम्भवः।  
गुरूणाम् परमाणूनां‌ सङ्ग्रहेण जायन्ते ऽणवः+++(=Atoms)+++। तेषाञ् च शतशः प्रकाराः।  

### अणुसङ्ग्रहः
कस्मिञ्चिद् अणु-सङ्ग्रहे ऽणुष्व् अन्तर-जनक-चालन-शक्तिश् चेद् अधिका परस्पराकर्षण-शक्तेर् अपेक्षया, स वायुर्+++(=Gas)+++ भवति। मध्यमञ् चेद् द्रवः+++(=Liquid)+++। अल्पञ् चेद् घनः+++(=Solid)+++।  

### शब्द-रूप-तापादि-गुणाः
ते हि सदा चलन्तः कम्पमानाऽपि वा। कम्पन-तीव्रता भिद्येते। इयं हि क्रिया एतद्धि शब्द-ताप-विस्तारादि-मेया। +++(यथा वायुषु PV=nRT।)+++  
तत्राणूनां कम्पन-तरङ्गाणि शब्दः, यत्र प्रासङ्गिक-कम्पन-दिक् तरङ्ग-दिग् एव +++(=longitudonal wave)+++। विरलेऽणु-सङ्ग्रहे न शब्दः सम्भवति।  
केचनाणु-सङ्ग्रहाः कांश्चन प्रभा-वाहकान् मुञ्चन्ति, स्वकाय-पातिनः प्रतिप्रेषयन्ति वा। एवम् मुक्तैः प्रभावाहक-विशेषैस् तद्-वर्णो निश्चीयते।   

#### इन्द्रियाणि
भूम्यां वर्तमाना जीवा अप्य् अणुसङ्ग्रहाः शरीरेषु।  
तेषु भिन्नानीन्द्रियाणि त्वक्-चक्षुर्-नासादीनि अणु-सङ्ग्रहा एव। तैर् एव ताप-प्रभा-गन्ध-शब्दादयो गृह्यन्ते। उर्जा-विन्यास-विशेषैर् अणुकर्मजातैर् मस्तिष्कादिषु नीयन्ते।  

## चेतो जीवश् च
+++(अस्यानुपपत्ताव् अपि शिष्टं न स्यात् तिरस्कार-भाजनम्। स्वतन्त्रं हि तत्।)+++  
अवकाशाश्रयापेक्षेषु द्रव्येष्व् अ-परमाणुषु चेतो ऽन्यतमम्। अहन्तादि-सूचना--जनन-भरणावगमन--द्रव्यावकाश-प्रेरण-वृत्ति चेतः।

तद् विभु। +++(तेन विष्णुर् इत्य् अप्य् उच्यताम्।)+++  

<details><summary>विस्तारः॥ (ईक्षितुम् अत्र नोदनीयम्।)</summary>

Consciousness joins other building blocks of the universe like space, time, mass इति यथा Chalmers - [Ted2014 Hard problem of consciousness](https://blog.ted.com/the-hard-problem-of-consciousness-david-chalmers-at-ted2014/) .

> यच् छ्रोत्रेण न शृणोति येन श्रोत्रम् इदं श्रुतम् ।  
> तद् एव ब्रह्म त्वं विद्धि नेदं यद् इदम् उपासते ॥

</details>

### भोगो जीवश् च
चेतः केषुचिच् छरीरेषु घनी-भूतन् तिष्ठति। तत्र हि गम्भीरतर-विचार-कल्पने प्रभवति, क्षुद्र-जीविषु सरल-यन्त्रेषु तु गाधतर-चिन्तने।  
चेतस एक-देश-स्थाऽवयवो घनीभूतो जीवः।   
सूचनात्मकेषु पदार्थेषु रसा भावाश् च विशिष्य चेतसे प्रियाः, तद्-आस्वाद एव तत्-कर्म-फलम् आहुः।

### क्रिया-प्रेरणम्
तद् एव प्रेरकम् - सर्वाण्य् अपि द्रव्य-कर्माणि तेनैव प्रेरितानि।  
एतानि च प्रेरणानि काञ्चन नियमान्+++(=Laws of nature, especially physics.)+++ ऋताख्यान् पालयन्ति। किञ्च तेष्व् अपि नियमेष्व् अनिश्चितता काचिद् वर्तते +++(पूर्वोक्तरीत्या ऽणु-स्थान-गत्योर् अपि)+++।  
अमुके द्रव्ये रिक्तावकाशे वापि स्थितेन तेन चेतोऽंशेन लब्धाभिर् एव सूचनाभिः प्रायेण कर्म निश्चित्य, तेनैव चेतोऽंशेन वस्तुना क्रिया कार्यते - परमाणुषु यथाकर्षणापकर्षणे +++(Eg. Forces mediated by particle exchange - [SE](https://physics.stackexchange.com/questions/189605/how-does-a-photon-mediate-both-electric-attraction-and-repulsion), bending of space-time due to mass, information transfer via quantum entanglement.)+++।  
जीवेषु यन्त्रेषु च तथा चलन-गणनादिकं चेतःप्रेरितम् एव।

### अनुभवाः
जीवस्य भवन्त्य् अनुभवाः शरीरे। तेऽथाग्रिम-क्रियाः परिवर्तयन्ति जीवस्य बहुदा।   
अनुभवास् स्युः सार्वत्रिका विशिष्टा वा। **सार्वत्रिका** यथा जागृदवस्था, स्वप्नः, सुषुप्तिः। **विशिष्टा** यथा यौगिकानुभवा ध्यान-समावेशादि-जन्याः।  
विभागान्तरम् अपि यथा - इन्द्रिय-द्वारा-**प्रत्ययानुभवः**, सन्तोष-विषादादि-**वेदनानुभवः**।  
वेदनानुभवे **साक्ष्य्-अनुभवो** ऽप्य् अन्तर्भवति। स च सविकल्पो ऽविकल्पश् च।  
सर्वत्र चेतोभागेषु वर्तमानो ऽविकल्प-साक्ष्य्-अनुभवो "अहम्"-भावेन युक्तः - कृमिष्व् अजीवेषु चापि वर्तमानः। सुषुप्ताव् अपि वर्तते।  
सविकल्प-साक्ष्य्-अनुभवस् तु बुद्धिशक्तिम् अपेक्षते शरीरे। +++(जागृत्-स्वप्नयोर् अयम् भिन्नः।)+++ अत्र प्रमातृ-प्रमेय-भेदो व्यक्ततरः।  

<details><summary>विस्तारः (द्रष्टुं नोद्यम्)</summary>

सुषुप्तौ शुद्धाद्वैतिनः प्रमेय-रहित-केवल-प्रमातारम् ऊचुः। किञ्च तत्रापि कीटस्येव क्षुद्रताम् आपन्नश् चिद्-व्यवहार एव स्यात् सप्रमेयः श्वसनादौ लग्नः। पश्चाद् विस्मृतं चेद् अपि सुषुप्तौ प्रमेय-साहित्यं स्फुटं प्रयोगैर् ज्ञायते, यथा - सुषुप्तौ परिसरय् उत्पादितैः शब्द-गन्धादिभिः स्मृति-विशेष-स्थिरी-करणम्।
</details>

#### भावाः
वेदनानुभवा भावाश् चित्तविकारास् सुखासुखात्मकाः। मनःशास्त्रे काव्यशास्त्रे च भावा अधीताः। केचित् तु भावाः साक्षात् +शारीरिक-जिगीषया प्रेरिताः - यथा भयम्, रतिः। अन्ये त्व् **आभिमानिका भावा**+++(=self conscious emotions)+++ - व्रीडा-लज्जादयो ऽसुखकर-प्रायाः। ते जगत्य् अनुभूयमानस्यात्मचित्रणस्य स्वकल्पिताद् वास्तविकाद् वा ऽऽत्मचित्रणाद् भेदतो जायन्ते।

##### सद्भावनिष्ठा
वरं दुर्भावोपशमनात् तदनुद्भव एव। तत्त्वज्ञानपूर्णस्य सद्भावाः सहजाः। सम्भावनां+++(=possibility)+++ पुरस्कृत्य जीवन् न निराशाम् अश्नुते - फलाग्रहं हि सा वारयति। 

##### भावोपशनम्
मनोयन्त्रं कथं चलतीति स्फुटेन ज्ञानेन भावग्रहः शिथिल-तरो भवति, तेन शीघ्रं शान्तिं लभामहे।

### गुणाः
जीव-स्वभावो गुणैर् निश्चितः प्रायेण। यथा कस्मिंश्चिद् इमे गुणा वर्तेरन् - विभु-चेतस्त्वम्, जीवत्वम्, शरीरित्वम्, यौवनम्, स्वास्थ्यम्, जीव-सङ्घर्ष-परम्परोदयः+++(=evolution-product-ness)+++, महाकपित्वम्, पुंस्त्वम्, मनुष्यत्वम्, आर्यत्वम्, भारतीयता, ब्राह्मण्यम्, भार्गवत्वम्, धनानुकूल्यम्, संस्कृतप्रीतिः, शास्त्र-संस्कारः, जिज्ञासुता, धर्म-रक्षा-परता भूयान्, कामप्रवणता +ईषत्, स्वातन्त्र्य-प्रीतिः, साङ्गणक-कौशलम्। (केषुचिच् छास्त्रेषु सत्त्व-रजस्-तमो-गुणा विभक्ताः।)  
एषु केचिन् मूल-भूत-तराः, केचित् पुष्प-पत्र-शाखादि-स्थानीयाः। बहुधा शरीरित्वं जीव-सङ्घर्ष-परम्परोदयश् च मूलस्य समीपे राजते।   
शरीराणीव चेतो-गुणा बहुदा जन्मसिद्धाः, क्वचिद् अनुभवैस् संस्कृतिं विकृतिं वा यन्ति।  

गुणो हि कर्ता - अथवा गुणानां मूलोद्भावकं विभु-चेतोऽपि, न जीव-चेतस् तावत्। गुण-कर्तृत्व-व्यपदेशो यथा - स्त्रीकामे पुंस्त्वं यौवनं च, प्रायश्चित्ताद्य्-आचारे नित्यकर्मानुष्ठाने शत्र्व्-अभिज्ञाने वा धर्म-रक्षा-परता, श्वसने जीवच्छरीरिता।  

<details><summary>विस्तारः (द्रष्टुं नोद्यम्)</summary>

केचित् परमात्मानं, समावेशेन देवान्तरं, देवता-गणम्, भूतान्तरम् अपि वा कर्तारम् मत्वा समाधानम् आपुः।  
अपरे पुनर्जन्म-तत्त्वम् अवलम्ब्य स-बुद्धि-शरीरं मत्वा कर्तारं समाधानम् आपुः।
</details>



### व्याधयः
बहुविधा जीवानां व्याधयः। केचिद् बहिरङ्ग-निष्ठाः, केचिद् अन्तःकरण-निष्ठाः।  
अन्तःकरण-निष्ठेषु बन्धः, धर्म-विरोधि-मुमुक्षापि, नानाविधोन्मादाः।  
उन्मादेषु एकराक्षसाराधनाग्रहाः, अदेवताग्रहः, शोषक-शोषितताग्रहः प्रसिद्धाः। 

#### बन्धो मोक्षश् च
जीवस्य स्व-पूर्ण-रूपाऽनवगत्या दुःखाप्तिर् अकौशलं च कर्मसु **बन्धः**। +++(शास्त्रान्तरे पुनर्जन्म-संसृतिर् इत्य् अय् आहुः।)+++  
अनुवर्तमानेष्व् अपि सञ्चारिषु भावान्तरेषु, स्व-पूर्ण-रूपावगत्या +उल्लासादि-सद्भाव-स्थीरीकरणं तन्-**मोक्षः**।  
**अ-सुखकर-भाव-प्रशमनं** तु सम्बद्धम् अपि भिन्नं शास्त्रम् - मनो-यन्त्र-ज्ञानापेक्षायाः।  

##### अज्ञान-लक्षणानि
प्रायेण "जीव-चेतो ऽहं कर्ता" इति भावेनापन्नो लोकः। तेन च गुणानां विभु-चेतसो वा कर्तृत्वं विस्मर्यते। तेन तस्य पाप-पुण्य-शोकाभिमानादि-कर्म-फल-सङ्ग-प्रसक्तिः।

+++(प्रकृतेर् मुक्तिर् हि साङ्ख्यस्य रहस्यम् आह मञ्जुश्रीः - न पुरुषस्य तावत्।)+++

##### परिष्कृत-भाव-लक्षणानि
पूर्ण-स्वरूप-ज्ञानं विभु-चेतो-ज्ञानम् +++(अद्वैतम् इव)+++, जीव-चेतो-ज्ञानम् +++(द्वैतम् इव)+++ इति द्विधा। तयोर् एक-तरस्याज्ञाने ऽपूर्णम् एव ज्ञानम्। न जातुचिद् धर्मार्थत्याग इष्टः। +++(विभु-चेतसस् "स्वातन्त्र्यं" ह्य् आहुर् आणव-चेतो-भावम्।)+++   

###### तत्त्वावेशः
विचारान्तरान्तर्हितस्यापि सविकल्प-साक्ष्य्-अनुभवस्य परिष्कारो हीष्टः - विशिष्य जागृद्-अवस्थायाम्।  
तेन परिष्कारो ऽयम् अवितर्कित उपलभ्येत - भावस्तरे रूढः स्यात् +++(- तेन विकल्पातीतः)+++। किञ्च तर्कोऽपि शुद्धो लक्ष्येतैव।   

###### असंशीतिः
स्वपात्र-निर्वहणे क्रोधादिष्व् अप्य् अभिनीयमानेष्व् असंशयता (यद्य् अपि सूक्ष्म-विधि-विषयेषु वर्तेत विकल्पः) सोत्साहता च लक्ष्येते। 

<details><summary>विस्तारः (द्रष्टुं नोद्यम्)</summary>

एतच् च संशय-राहित्यादिकं यथा क्षुद्र-(पिशाचादि)-ग्रहेष्व् अपि यथा ऽधिकतरमात्रया दृश्यते ।  
तद् यथा ऽस्मिन् दृश्ये प्रारम्भ-निमेषे - [Hattori Honzo restaurant scene](https://www.youtube.com/watch?v=peP8CsCw09Y) । अथवाऽत्र - [Last samurai - no mind scene](https://www.youtube.com/watch?v=NbecIBvR3mE) , [Bruce Lee teaching scene](https://www.youtube.com/watch?v=cm0uSVvjsOA) इत्य् अत्र वा।

</details>

###### जगद्ग्रहणम्
<details><summary>चिन्त्यमानो  विस्तारः (द्रष्टुं नोद्यम्)</summary>

जगद् ब्रह्मण्य् अध्यासः साधारणजनाय। ब्रह्मज्ञानिने त्व् आभरणम् इव। 
</details>



#### साधनानि
मोक्ष-साधनानि धर्मार्थ-काम-साधनानीव देव-प्रेरितानि प्रसिद्धानि प्राचीनेषु शास्त्रेषु।  

<details><summary>चिन्त्यमानो विस्तारः (द्रष्टुं नोद्यम्)</summary>

- देव-भूतादि-समावेशः।
- विचार-मार्गः - बुद्धिम् आत्मनि वर्तयेत्। "कोऽहम्" इति चिन्तयेत्। शास्त्रम् एतच् चिन्तयेत्। तत्त्वावेशं सम्पादयेत्। 
- ध्यानानि - चिदग्नौ भोग्याहुतयः।
</details>


## देवताः
### पराः
पर-देवता अनपेक्षिताश्रय-सूचनात्मक-पदार्थेषु परिगण्यन्ते। +++(ἑνάς, Hyper-essential henads, huperousios इति यावनाः।)+++  
तेऽनेके।  
ते समाः। सर्वज्ञाश् च। तेषु सामरस्यं सहकारश् च स्वाभाविकम्।  

### आवेशः
देवा ब्रह्माण्डे चेत आविश्य +++(चित्रपटम् इव)+++ रसास्वादेन नन्दन्ति। किञ्च, तथाभूता नात्म-स्वभावं विस्मरन्ति - सर्वज्ञत्वात्। न च सर्वज्ञता देवानाम् आस्वादनम् बाधते।  
एवं चेतसि श्रितास् तन्-नियमाधीना भवन्ति - तेन न निश्शृङ्खलाः। सर्व-देव-सम्मतम् ऋतं हि भरन्ति। किन् तु चेतो-नियमेष्व् अणुस्थेष्व् अप्य् अनिश्चिततायां +++(पूर्वोक्तरीत्या)+++ सतायां, स्वानुकूल्येन प्रभावयेयुः। +++(तेन हि केचिद् आकस्मिकतां दैवम् मेनिरे।)+++   
नाना-देवेभ्यो विभिन्नानि रूपाणि शब्दाः क्रियाश् च प्रियाणि भवन्ति।  
विभुनि चेतस्य् आविष्टा आकृतीः क्रियाश् च काश्चनाऽऽविर् भावयन्ति।

जीव-चेतस्स्व् आविश्य ते हि निग्रहानुग्रह-क्षमा औन्नत्यं पुरुषार्थ-कौशलम् अपि प्रेरयन्ति। ते सर्वे सन्तः, जीव-हित-पराः। निग्रहानुग्रहयोस् तुल्यम् एवैतेषां सामर्थ्यम्।

### प्रथा पूजा च
देवा व्यक्तैर् अव्यक्तैश् च भावैः प्रथन्ते जीवेषु।  
विशिष्य देव-प्रेरित-कथाभिः शास्त्रैश् च काशन्ते सिद्ध-जनोद्गीर्णैः। तत्र बहवो ऽंशा बोधन-परा - न बालिश-बुद्ध्या ग्राह्या, यथा - परस्-पर-विवादाः, भूत-शास्त्र-व्यभिचाराः, देवासुर-सङ्ग्रामाः, तेषु तारतम्यम्। परोक्षप्रिया वै देवाः। +++(यावनैः "intelligible-and-intellectual" level of manifestation इत्य् उच्यते।)+++  
देव-प्रीत्य्-अनुसारम् आकृतीः, शब्दान्, क्रियास्, सम्प्रदाय-सम्बन्धं चावलम्ब्य देवाराधनं +++(θεουργία)+++ सफलं शक्यम्। किञ्च न हि देवास् तादृशम् आराधनं जातूपजीवन्ति - जीवा हि पिपीलिकायन्ते तद्दृष्ट्या। 

## उपसंहारः
इत्थं‌ परिष्कारः। सद्योऽपूर्णः।  
अत्राप्रतिशिद्धं यथापूर्वं गृहीतुम् उचितम्। शोधन-खण्डन-मण्डनानि प्रार्थयामहे।  

### भविष्ये ऽनुयोजनीयाः
- मोक्षसाधनानि
- जीव-पुरुषार्थाः
  - धर्म-निर्णयः
- पितृ-प्रज्ञा
- जीव-चेतः-प्रभावाः.
- sympathetic magic, देव-प्रश्नाः, Cleromancy।
- जीव-व्याधयः

