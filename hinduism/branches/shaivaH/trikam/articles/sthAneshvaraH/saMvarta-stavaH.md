+++
title = "संवर्त-स्तवः"
unicode_script = "devanagari"
+++

संवर्तस्तवः। आङ्ग्लानुवादादिकम् [अत्र](httpsः//www.vimarshafoundation.org/samvartastava) ।

## प्रातःसवनम्
जयति चिन्मय-विश्वमयाऽद्वयः+++(4)+++  
सृजन-पालन-संहृति-तूर्य-गः।    
उदय-लोप-विविक्त-चिद्-आत्मना  
(ह्य्)अहमि योऽष्ट-विधोऽस्ति विकल्पितः॥१॥    

सकल-निष्कल-+++(प्रकारद्वय-प्र)+++मातृ-विलासकं  
कुल-पथोज्झित-साहस-भावितम्।  
प्रमिति-भाव-विनोदन-भूमिकाम्  
+++(भस्मना)+++ असित-कायम् अहं सततं भजे ॥२॥+++(4)+++

स्वयम् अनाख्य-पदं लयम् आनयन्  
प्रकटयत्य् असितोऽपि रुरुं तनुम्।  
परपदोच्छलनं+++(←शल् गतौ)+++ वृषवाहनं  
प्रणिहितोऽस्मि चितेः प्रमितिं पदम् ॥३॥    

स्व-विहितस्य डिमस्य+++(=नाटकस्य)+++ चमत्-कृतिं  
स्थिति-पथं सहसा परिभावयन्।  
अहि-भुग्-आसन--चण्ड-महेश्वरो  
लसति वाङ्-मनसा ऽप्य् अतिगोचरः ॥४॥    

+++(भवान्)+++ अवतरत्य् अमलोऽपि कला-भुवि  
+++(तेनावतारेण)+++ प्रथित-कर्तृ-पदं परिभावयन्॥    
स्व-कृत-भेद-ज-कोप-कलेवरो  
+++(विष्णु-काये)+++ गरुड-वाहन-भैरव मोक्षद ॥५॥    

प्रकट-मातृ-पथा विलयोन्मुखः  
पुलकितो ऽपि रसं न बहिष्-कृतः॥    
स्व-कृत-लास्य-चमत्-कृत-विग्रहो,  
जय तुरङ्ग-रथो मद-भैरवः॥६॥    


जय चतुर्भुज पालनतत्परः​ ।  
अहमि विश्वविकल्पनिधायकः।  
प्रकटगुप्तरहस्यगणार्चितः।  
भरितभावमयो गजवाहनः॥७॥    

करणवर्गविविक्तचिदुद्द्रुतिम्-
हरसि मान्तहकारमनुत्तरम्॥    
समधिरुह्य पिशाचवरं प्रभुः।  
प्रकटितो भव भीषणभैरव॥८॥    

पुनरनाख्यपथं विनिवर्तितः।  
प्रमितिमेयसुमातृदशोज्झितः॥    
जयति पञ्चमुखासनभैरवः।  
भवभयान्तकरः सुखदायकः॥९॥    



## माध्यन्दिनसवनम्

कारकभावापन्नो लससि यदा स्वेच्छया स्वामिन्।  
मद्भावापन्नस्त्वं स्तौस्यात्मानं स्ववाग्भाभिः ॥१०॥    
चिन्मात्रेऽप्याकाशे नर्तक आत्मा स्वकीयरङ्गेऽस्मिन्।  
बटुकादिलोलभावैः स्वस्वातन्त्र्याच्चकास्ति मे स्वामिन् ॥११॥    


निगिरसि विश्वविकल्पं क्रममुल्लङ्घ्य कायमाविष्टः।  
झगिति चमत्कृत्या त्वं प्रकटयसि पुनर्जगद्भावम् ॥१२॥    
न्यक्कृतषोढानन्दश्चिदात्मभावेनोच्छलन्सततम्|
विश्वाकारः प्रथमो मन्नाथ आकाशभैरवो देवः ॥१३॥    


भेदस्पर्शो घोरः प्रतिबिम्बतयोल्लसत्सकलम्।  
आसिञ्च्यात्मस्वरूपं संविन्मरीचिभिर्बाह्यम् ॥१४॥    
बहुरूपः सन्रुद्रस्तुर्यातीत आभासि निष्कलोऽप्येकः।  
स्वच्छन्दस्त्वं वन्द्यः जगत्श्मशाननिविष्टानाम् ॥१५॥    

प्रत्याभासं चेत्यं चिदभिन्नं सद्बाह्यतया विलसत्।  
स्वात्मन्युपसंहर्ता विमर्शभैरवीकायमाश्लिष्टः ॥१६॥    
षोढोल्लासस्वरूपो जगदानन्दभरितरसस्वभावः।  
प्रथमप्रकाशोऽनुत्तरस्य​ स्फुरति स्वयमानन्दभैरवो देवः ॥१७॥    

ज्ञानस्वप्नाविवेकैस्त्रिधावभातः स्वयंविमर्शस्त्वम्।  
मितिमेयमातृभावैः क्रमाश्लिष्टैरनाख्यान्तैः ॥१८॥    
सृष्टिस्थितिलयकर्ता मथ्नासि त्वं​ विभज्य चिद्रूपम्।  
चण्डोग्रघोरकायो मन्थानो मे हृदयमध्यस्थः ॥१९॥    

क्षणमप्यस्पन्दात्मन्महाकालोऽपि विवर्तमानस्त्वम्।  
स्पन्दात्मैकस्वभावः शान्तोऽपि चलन्लक्षितो बहुधा ॥२०॥    
उपसंहरसि विकल्पं पुनरपि बहिष्करोषि स्वात्मानम्।  
विश्वमयास्तव भासा विश्वोत्तीर्णोऽपि स्वयं महाकाल ॥२१॥    


परिवृतकलनो नवरणनाङ्कितभैरव्यौघसमावृतः । ​
पाशाङ्कुशवरशूलधरो भवभयभञ्जननित्यरतः ॥२२॥    
परिहृतकलनो लोकोल्लङ्घनविभवविकल्पविलेहकः।  
जय जय वामेश्यालिङ्गितस्तुम्बुरुसोमव्रतभैरव ॥२३॥    


रविशशिहुतभुक्करकृतसदनेऽष्टाष्टकखेचर्यावृतनिलये।  
रतिशेखरमण्डलनवतत्त्वेश्वरभैरवसद्भावयुते ॥२४॥    
बडवानलज्वालाकुलकाये प्रथतेऽष्टादशबाहुयुतः।  
नववक्त्रासितभैरवदेवः परमोक्षैकनिदानमयः ॥२५॥    


बहुरूपोऽप्यरूपोऽनेजन्नेजस्यजायमानश्च त्वं जातः।  
आत्मनि विलाप्य सर्वं संकर्षिण्यै चरुकतया जुहोष्यात्मानम् ॥२६॥    
विमलबोधतनुर्ज​गदानन्दभरितो विकल्प्यात्मानम्|
क्रमकेलिकालिकाभिर्मिथुननिरतः परमस्वतन्त्र ॥२७॥    


सायंसवनम्

प्लोषसि बाह्यविकल्पं कालं मृत्युं ग्रसस्युग्र ।  
अङ्गुष्ठाद्द्वादशान्तं चिदात्मतया भासि कायेऽस्मिन् ॥२८॥    
कालाग्निरुद्ररूपो होता हविश्च स्वयं हवनं।  
मत्पाशविलयदक्षो द्वैतभयाद्रक्षको जयति ॥२९॥    


संप्लावयसि स्वदग्धं बाह्यविकल्पं रसोद्रेकात्।  
अमृतेश चिन्नेत्रः उद्यमरूपो भेदविमर्दः ॥३०॥    
सर्वाक्षचक्रद्वारा बहिरुल्लासेऽप्यनुत्तरप्रथन​-|
मात्र​स्वभावः स्वामिन् भर रमस्व वमनशीलस्त्वम् ॥३१॥    


कालग्रसनोग्रतपःस्फारितहृदयाह्लादमूर्त्तात्मा।  
खरसाग्निभावविचित्रो यस्य वपुर्वियद्व्यापि ॥३२॥    
मृत्युर्भेदप्रथनं विकल्पप्रसरस्तवाण्डभावौघः।  
कुलपथभास्करभैरव मदणुतां दह मार्त्तण्ड ॥३३॥    


कल्पान्तवह्निज्वालाव्याप्ते विलीने कारकभावे।  
उच्छिष्टसंविदग्नेस्त्वं विश्वरूपोऽसि साक्षिभूतः ॥३४॥    
कालस्य ग्रासयोगे प्राणाग्निमालम्ब्य निरतानाम्।  
उच्छुष्म मोक्षदाता द्वैताद्वैतादिकल्पनाबन्धात् ॥३५॥    


प्रलयाग्निज्वलितरूप रु रुद्रकोपाग्निप्रकटरूप ।  
कामाख्यधामनिविष्ट बाडवाग्निधृतमूर्त्तभाव ! ॥३६॥    
ज्वल ज्वल संवर्त्तनाथ​ दह दह भेदमतिं समूलाम्।  
वस वस स्वाधिष्ठाने विलापय हृदयं द्वादशान्ते ॥३७॥    



निशीथसवनम्

विश्वात्मना प्रविविक्तैर​विद्यात्मना भास्यवस्थाभेदात्।  
प्रस्पन्दतया हृदि मे रागात्मना प्रथसे मनसि ॥३८॥    


प्रतिवाच्यं त्वद्रूपं प्रतिशब्दं त्वत्स्फुरणं,
प्रतिकायं त्वद्रमणं प्रतिविकल्पं त्वदुद्बोधः ॥३९॥    
नामार्थबहुविकल्पैः क्रीडस्यतोऽसि महादेवः।  
यन्मयि मत्त्वं भाति तदभिन्नतयासि त्वं भातः ॥४०॥    


उदयलयमयः सन्निर्विकल्पस्वभावः।  
कवलितजगदात्मा मालिनीमन्त्रगर्भः ॥४१॥    
प्रथयति बहुरूपान्स्वेच्छयाच्छादितः सन्।  
ह​-स​-ख​-फ-र-भगान्तो बिन्दुरूपो महेशः ॥४२॥    


प्रतिविषयविकल्पैः कल्पितस्त्वं कपाली।  
रसकरनिजभावैर्भावितश्चिन्मरीचिः॥ ​​
विविधभवविडम्बैर्नर्तसे सप्तजिह्वः।  
विमलचितिविलासात्स्वप्रकाशादभिन्नः ॥४३॥    


विगलितपशुभावो भैरवोऽहं शिवोऽहम्।  
सकलकरणचक्रेश्वर्यधिष्ठानकायः॥    
विकसितनयनः सन्निर्विकल्पे निषण्णः।  
भवडिमरसपूर्णो भैरवोऽहं शिवोऽहम् ॥४४॥    

विहितकुसुमचर्यं भैरवीमण्डलस्थं ।  
परिहृततनुभावं वीक्ष्य मां व्योमचित्तम्॥    
झटिति करणवाहात्प्राविशत् कायमध्ये।  
स्वयमकृतवचोभिः स्वात्मख्यातिं चकार​ ॥४५॥    


प्रकटितनवमेघो भैरवोऽनुग्रहार्थम्।  
विगलितपशुभावान्साधकान्शक्तिपातैः॥  
भरितपरमभावैर्वाग्भिरख्यापयद्यत्।  
सकृदपि परिपाठाद्भैरवः स्यान्मनुष्यः ॥४६॥    


इति स्थानेश्वरमुखोद्गीर्णः संवर्तस्तवः।  


