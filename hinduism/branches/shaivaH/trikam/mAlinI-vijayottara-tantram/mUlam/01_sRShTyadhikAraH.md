+++
title = "01 सृष्ट्यधिकारः"

+++
अथ मालिनीविजयोत्तरे तन्त्रे प्रथमोऽधिकारः ।

## प्रस्तावः
जयन्ति जगदानन्द-  
विपक्ष-क्षपण-क्षमाः ।  
परमेश-मुखोद्भूत-  
ज्ञान-चन्द्र-मरीचयः ॥ १ ॥+++(5)+++

<details><summary>English</summary>

1. May the rays of the moon of wisdom (consoious ness) which have come out of the mouth of Paramose (siva) and which are capable of destroying the enemies of the Ultimate Reality (Parama siva) prevail.

</details>



जगद्-अर्णव-मग्नानां  
तारकं तारकान्तकम् +++(स्कन्दम्)+++ ।  
सनत्-कुमार-सनक-  
सनातन-सनन्दनाः ॥ २ ॥

नारदागस्त्य-संवर्त-  
वसिष्ठाद्या महर्षयः ।  
जिज्ञासवः परं तत्त्वं  
शिव-शक्त्य्-उन्मुखीकृताः ॥ ३ ॥

समभ्यर्च्य विधानेन  
ते तम् ऊचुः प्रहर्षिताः ।  
भगवन् योग-संसिद्धि-  
काङ्क्षिणो वयम् आगताः ॥ ४ ॥


सा च योगं विना यस्मान्  
न भवेत् तम् अतो वद ।  
ऋषिभिर् योगम् इच्छद्भिः  
स तैर् एवम् उदाहृतः ॥ ५ ॥

<details><summary>English</summary>

2, 3, 4 & 5. The Great sages, Sanatkumara, Sanaka, Sanatana, Sanandana, Narada, Agastya, Sanvarte and Vasista etc., inspired by the power of Siva, desiring to learn the great fact (the ultimate Reality) and much pleased, said to Kartikeya, who is slayer of Taraka, a demon, and who helps the people, sinking in the ocean of the world to cross it, on worshipping him duly- Sir, we have come to you with a desire to get success in the Yoga. The same cannot be achieved without Yoga. Kindly tell us the same.
</details>


प्रत्युवाच प्रहृष्टात्मा  
नमस् कृत्य महेश्वरम् ।  
शृणुध्वं सम्प्रवक्ष्यामि  
सर्व-सिद्धि-फल-प्रदम् ॥ ६ ॥

मालिनी-विजयं तन्त्रं  
परमेश-मुखोद्गतम् ।  
भुक्ति-मुक्ति-प्रदातारम्  
उमेशम् अमरार्चितम् ॥ ७ ॥

## सङ्क्षेप-प्रार्थना
स्वस्थान-स्थम् उमा देवी  
प्रणिपत्येदम् अब्रवीत् ।  
सिद्ध-योगीश्वरी-तन्त्रं  
नवकोटि-प्रविस्तरम् +++([तम्० शतकोटिप्रविस्तरमिति])+++ ॥ ८ ॥  

यत् त्वया कथितं पूर्वं  
भेद-त्रय-विसर्पितम् ।  
मालिनी-विजये तन्त्रे  
कोटि-त्रितय-लक्षिते ॥ ९ ॥

योग-मार्गस् त्वया प्रोक्तः  
सुविस्तीर्णो महेश्वर ।  
भूयस् तस्योपसंहारः  
प्रोक्तो द्वादशभिस्तथा +++([तम्० द्वादशभिस्त्वत इति])+++ ॥ १० ॥

सहस्रैः सोऽपि विस्तीर्णो  
गृह्यते नाल्पबुद्धिभिः ।  
अतस् तम् उपसंहृत्य  
समासाद् अल्पधीहितम् ॥ ११ ॥

सर्व-सिद्धिकरं ब्रूहि  
प्रसादात् परमेश्वर ।  
एवम् उक्तस् तदा +++([तम्: उक्तस्तत इति])+++  
देव्या प्रहस्योवाच विश्वराट् ॥ १२ ॥

शृणु देवि प्रवक्ष्यामि  
सिद्ध-योगीश्वरी-मतम् ।  
यन् न कस्यचिदाख्यातं  
मालिनीविजयोत्तरम् ॥ १३ ॥

मयाप्य् एतत् पुरा प्राप्तम्  
अघोरात् परमात्मनः ।  
उपादेयं च हेयं च  
विज्ञेयं परमार्थतः ॥ १४ ॥

## प्रमेयाः
शिवः शक्तिः सविद्येशा  
मन्त्रा मन्त्रेश्वराणवः ।  
**उपादेयम्** इति प्रोक्तम्  
एतत् षट्कं फलार्थिनाम् ॥ १५ ॥+++(5)+++

मलः कर्म च माया च  
मायीयम् अखिलं जगत् ।  
सर्वं **हेयम्** इति प्रोक्तं  
विज्ञेयं वस्तु निश्चितम् ॥ १६ ॥

एतज् ज्ञात्वा, परित्यज्य,  
सर्व-सिद्धि-फलं लभेत् ।  
**तत्रेशः** सर्वकृच्+++(←कृ करणे + क्विप्)+++ छान्तः  
सर्वज्ञः सर्वकृत्+++(←कृत् छेदे + क्विप्)+++ प्रभुः ॥ १७ ॥

सकलो निष्कलोऽनन्तः  
**शक्तिर्** अप्य् अस्य तद्-विधा ।  
स सिसृक्षुर् जगत्-सृष्टेर्  
आदाव् एव निजेच्छया ॥ १८ ॥

विज्ञान-केवलान् **अष्टौ**  
बोधयाम् आस **पुद्गलान्**+++(=शिवान्)+++ ।  
अघोरः, परमो घोरो,  
घोर-रूपस्, तदाननः ॥ १९ ॥

भीमश् च, भीषणश् चैव,  
वमनः, पिवनस्+++(←पिबतीति)+++ तथा ।  
एतान् अष्टौ स्थिति-ध्वंस-  
रक्षानुग्रह-कारिणः ॥ २० ॥

मन्त्र-मन्त्रेश्वरेशत्वे +++([प० श्री० मन्त्रमहेश्वरेशत्वे इति ।])+++   
सन्नियोज्य ततः पुनः ।  
**मन्त्राणाम्** असृजत् तद्-वत्  
सप्त कोटीः स-मण्डलाः ॥ २१ ॥

सर्वेऽप्य् एते महात्मानो  
मन्त्राः सर्व-फल-प्रदाः ।  
+++(ततः)+++ **आत्मा** +++(सकल--प्रलयकल--विज्ञानकल--मन्त्र-भेदेन)+++ चतुर्-विधो ज्ञेयस् -  
तत्र+++(→तेषु)+++ विज्ञान-केवलः ॥ २२ ॥


+++(आणव-)+++मलैक-युक्तस्, तत्+++(→आणव)+++-कर्म-  
+++(मल-द्वय-)+++युक्तः प्रलय-केवलः +++(इति)+++ ।  
**मलम्** अज्ञानम् इच्छन्ति  
संसाराङ्कुर-कारणम् ॥ २३ ॥

<details><summary>विस्तारः (द्रष्टुं नोद्यम्)</summary>

विज्ञानकेवल मात्र मायीय मल से युक्त होता है।  
प्रलय-केवल मायीय और कार्म दो मलों से युक्त होते हैं ।  
मल की परिभाषा बतलाते हुए भगवान् कह रहे हैं कि, 'अज्ञान' को ही मल कहने की प्रथा है। सभी इसी परिभाषा को चाहते हैं - अर्थात् इसका समर्थन करते हैं।  
यह संसाररूपी अङ्कुर का कारण माना जाता है। वास्तव में अङ्कुर बीज से निकलता है, और वह वृक्ष बन जाता है। इस तरह स्वात्म विस्मरण रूप अज्ञान ही जिसे शास्त्र 'मल' कहते हैं, यही जगत् का बोज है। इसी से संसरण का अङ्कुर उत्पन्न होता है और यही प्रपञ्च विस्तारयुक्त होकर वृक्ष हो जाता है ।। २२-२३ ॥
</details>

<details><summary>English</summary>

22 & 23. All these great souled mantras are bringers of all fruits. There are four kinds of Atman (Limited self) (the four kinds are Sakala, Pralayakala, vijnanakala and Mantra). (Out of these four, only two kinds are defined).  
The vijnanakala has only one Mala named Anava, Pralayakala has Karma Mala including the Anava Mala. Thus this Atma has two Malas, viz., Anava and Karma. (The third lowest and worst form of Atma, i.e., Sakala, which contain three Malas, has not been mentioned here). Dirt is said to be neso ionom of ignorance, which is the cause or the need of the world. 
</details>



धर्माधर्मात्मकं **कर्म**  
सुख-दुःखादि-लक्षणम् ।  
ईश्वरेच्छा-वशाद् अस्य +++([क्: वशात्तस्येति])+++  
**भोगेच्छा** सम्प्रजायते ॥ २४ ॥

<details><summary>English</summary>

24. The good and the evil deeds produce pleasure and pain respectively.  
In accordance with the divine will, this limited soul (who is siva and who has assumed the form or the limited self) has the desire or enjoyment.

</details>



भोग-साधन-संसिद्ध्यै  
भोगेच्छोर् अस्य मन्त्रराट् ।  
**जगद्** उत्पादयाम् आस  
मायाम् आविश्य शक्तिभिः ॥ २५ ॥

<details><summary>English</summary>

25. The King of the Mantras (siva), having entered Into His Maya Sakti with all His energies, created the world for the limited self which desire to get success in the enjoyment or the universe. 
</details>



सा +++(माया)+++ चैका व्यापिनी-रूपा  
निष्कला जगतो निधिः।  
+++([क्: निष्कलस्य स्वभावजेति । ख्० पु० निष्कलस्य शिवात्मन इति पाठः । निष्कला इत्यारभ्य कथ्यते इत्यन्तः पाठः घ-सञ्ज्ञ-पुस्तकात्-पूरितः ।])+++
अनाद्यन्ता **शिवेशानी**  
व्ययहीना च कथ्यते ॥ २६ ॥

<details><summary>English</summary>

26. That one, that is, all-parvading transcendental, fountain head of the world, without beginning and end, the Maya Sakti of siva, Isani is immune, from any change.

</details>

<details><summary>विस्तारः (द्रष्टुं नोद्यम्)</summary>

वह माया जिसमें शक्तियों द्वारा प्रवेश कर अनन्त रूप मन्त्रमहेश्वर जगत् को उत्पन्न करते हैं, वह माया 'एक' ही शक्ति है । सर्वव्यापक तत्त्व हैं।    
इसके मूल रूप में कला नहीं रहती। अत एव यह निष्कला है ।  
यह संसार की निधि है। न इसका अन्त है और न आदि ही हैं।  
इसे शिवा और ईशानो शक्ति भी कहते हैं।  
यह अव्यय तत्व है। कभी क्षीण नहीं होती ॥ २६ ।।
</details>



असूत सा **कला-तत्त्वं**  
यद् योगाद् अभवत् **पुमान्** ।  
जात-कर्तृत्व-सामर्थ्यो  
+++(सीमित-)+++**विद्या-रागौ** ततोऽसृजत् ॥ २७ ॥

<details><summary>English</summary>

27. This power of Maya Sakti creatod Kala-tattwa from which Purushatattva is born, which (Purushatattva) after getting the strength of doership, produced Vidya Tattva, i.e. impure Vidya, and Raga Tattva (attachment).

</details>

<details><summary>विस्तारः (द्रष्टुं नोद्यम्)</summary>

माया ने ही कला तत्व को उत्पन्न किया।  
कला के योग से पुरुष सकल हो गया । अर्थात् पुरुष तत्त्व की उत्पत्ति होती है। पुरुष में कर्मरूप जातकर्तृत्व सामर्थ्य भगवान् के वरदान रूप में प्राप्त हुआ है । जात-कर्तृत्व का अर्थ किंचित्-कर्तृत्व है।  
इसके बाद विद्या और राग उत्पन्न हुए।  
इस प्रकार माया से कला, और कला से विद्या और राग को माया ने उत्पन्न होने के लिये प्रेरित किया ॥ २७॥ 


</details>



+++(सीमित-)+++**विद्या** विवेचयत्य् अस्य  
कर्म तत्-कार्य-कारणे +++(च)+++ ।  
**रागो** ऽपि +++([क्: रागोऽनुरञ्जयतीति ।])+++ रञ्जयत्य् एनं  
स्वभोगेष्व् अशुचिष्व् अपि ॥ २८॥


<details><summary>English</summary>

28. Vidya (limited knowledge) makes the limited self (who is Siva) and distinguishes between the cause and its effect. The Raga (attachment or inalination), pleases the limited self with the pleasures of the Impure enjoyments.

</details>


<details><summary>विस्तारः (द्रष्टुं नोद्यम्)</summary>

विद्या के कार्य -
पुरुष कार्य करता है । विद्या इसका विवेचन करती है।  
कर्म क्रिया रूप होता है ।  
क्रिया से कार्य उत्पन्न होता है ।  
कार्य के अवश्यंभावी कारण भी होते हैं।
इस कार्य कारण भाव का विवेचन विद्या पर ही निर्भर है।

माया का तीसरा पुत्र 'राग'५ है। यह अशुचि रूप अशुद्ध भोगों में भी अणु को अनुरंजित करता है। राग का कार्य ही रंजन करना है।

पूर्णता में नित्यतृप्त भगवान् को भोग को रंजकता से प्रभावित कर राग-शक्ति विशिष्ट आसक्ति का आवरण भी डालता है। ॥ २८ ॥
</details>



नियतिर् योजयत्येनं स्वके कर्मणि पुद्गलम् ।  
कालोऽपि कलयत्येनं तुट्यादिभिरवस्थितः ॥ २९ ॥

तत एव कलातत्त्वादव्यक्तमसृजत्ततः +++([क्, ख्: तत्त्वमव्यक्तमिति ।])+++ ।  
गुणानष्टगुणां तेभ्यो धियं धीतोऽप्यहङ्कृतम् +++([क्, ख्, ग्: अहङ्कृतिमिति ])+++ ॥ ३० ॥

तत्त्रिधा तैजसात्तस्मात्मनोऽक्षेशमजायत ।  
वैकारिकात्ततोऽक्षाणि तन्मात्राणि तृतीयकात् ॥ ३१ ॥

श्रोत्रं त्वक्चक्षुषी जिह्वा घ्राणं बुद्धीन्द्रियाणि तु ।  
कर्मेन्द्रियाणि वाक्पाणिपायूपस्थाङ्घ्रयः क्रमात् ॥ ३२ ॥

कलादिक्षितिपर्यन्तमेतत्संसारमण्डलम् ।  
समुद्रादि +++([ख्, ग्: समुद्राद्यमिति।])+++ जगत्कृत्स्नं  
परिवर्तयतीच्छया ॥ ३३ ॥

प्। ५)

भेदः परः कलादीनां भुवनत्वेन यः स्थितः ।  
असृजत्तमसावेव भोगिनां भोगसिद्धये ॥ ३४ ॥

इत्यनेन कलाद्येन धरान्तेन समास्थिताः +++([ख्: अवस्थात्रितय इति ।])+++ ।  
पुमांसः सकला ज्ञेयास्तदवस्थाजिघांसुभिः ॥ ३५ ॥

अवस्थात्रितयेऽप्यस्मिंस्तिरोभावनशीलया ।  
शिवशक्त्योभयाक्रान्ताः +++([ख्: शक्त्युभयेति ।])+++ प्रकुर्वन्ति विचेष्टितम् ॥   
३६ ॥

एवं जगति सवत्र रुद्राणां योग्यतावशात् +++([ख्: कर्तृतावशादिति।])+++ ।  
अङ्गुष्ठमात्रपूर्वाणां शतमष्टादशोत्तरम् ॥ ३७ ॥

अनुगृह्य शिवः साक्षन्मन्त्रेशत्वे नियुक्तवान् ।  
ते स्वगोचरमासाद्य भुक्तिमुक्तिफलार्थिनाम् ॥ ३८ ॥

ब्रह्मादीनां प्रयच्छन्ति स्वबलेन समं फलम् ।  
ऋषिभ्यस्तेऽपि ते चानु मन्वन्तेभ्यो महाधिपाः ॥ ३९ ॥

हेयोपादेयविज्ञानं कथयन्ति शिवोदितम् ।  
ब्रह्मादिस्तम्बपर्यन्ते जातमात्रे जगत्यलम् ॥ ४० ॥

मन्त्राणां कोट्यस्तिस्रः सार्धाः शिवनियोजिताः ।  
अनुगृह्याणुसङ्घातं याताः पदमनामयम् ॥ ४१ ॥

एवमस्यात्मनः काले कस्मिंश्चिद्योग्यतावशात् ।  
शैवी सम्बध्यते शक्तिः शान्ता मुक्तिफलप्रदा ॥ ४२ ॥

प्। ६)

तत्सम्बन्धात्ततः कश्चित्तत्क्षणान्दपवृज्यते ।  
अज्ञानेन सहैकत्वं कस्यचिद्विनिवर्तते ॥ ४३ ॥

रुद्रशक्तिसमाविष्टः स यियासुः शिवेच्छया ।  
भुक्तिमुक्तिप्रसिद्ध्यर्थं नीयते सद्गुरुं प्रति ॥ ४४ ॥

तमाराध्य ततस्तुष्टाद्दीक्षामासाद्य शाङ्करीम् ।  
तत्क्षणाद्वोपभोगाद्वा +++([ख्: उपयोगाद्वेति ।])+++ देहपाताच्छिवं +++([क्: पाते शिवमिति ।])+++ व्रजेत् ॥ ४५ ॥

योगदीक्षां समासाद्य  
ज्ञात्वा योगं समभ्यसेत् ।  
योग-सिद्धिम् अवाप्नोति  
तद्-अन्ते शाश्वतं पदम् ॥ ४६ ॥

अनेन क्रमयोगेन सम्प्राप्तः परमं पदम् ।  
न भूयः पशुतामेति शुद्धे स्वात्मनि तिष्ठति ॥ ४७ ॥

आत्मा चतुर्विधो ह्येष पुनरेष चतुर्विधः ।  
आचार्यत्वादिभेदेन शुद्धात्मा परिपठ्यते ॥ ४८ ॥

नित्यादित्रितयं कुर्याद्गुरुः साधक एव च ।  
नित्यमेव द्वयं चान्योयावज्जीवं शिवाज्ञया ॥ ४९ ॥

उपादेयं च हेयं च तदेतत् परिकीर्तितम् ।  
ज्ञात्वैतज्ज्ञेयसर्वस्वं सर्वसिद्ध्यरहो भवेत् +++([क्, ख्: सिद्धिफलं लभेत् ])+++ ॥ ५० ॥

इति श्रीमालिनीविजयोत्तरे प्रथमोऽधिकारः ॥ १ ॥

