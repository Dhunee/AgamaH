<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;जयरथटीका on आगमे विश्वासटिप्पन्यः</title>
    <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/</link>
    <description>Recent content in &#43;जयरथटीका on आगमे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/index.xml" rel="self" type="application/rss+xml" />
    <item>
      <title>०१ विवेकः</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/01/</guid>
      <description>प्रथममाह्निकम्
&amp;quot; विवेकः &amp;quot;
यस्माद् एषण-वित्-क्रिया यद्-उदिता ह्य् आनन्द-चिद्-भूमयो
यस्यैवोद्धुरशक्तिवैभवम् इदं सर्वं यद् एवंविधम् ।
तद्धाम त्रिक-तत्त्वम् अद्वयमयं स्वातन्त्र्य-पूर्ण-प्रथं
चित्ते स्ताच् छिव-शासनागम-रहस्याच्छादन-ध्वंसि मे ॥ १ ॥
देहे विमुक्त एवास्मि
श्रीमत्-कल्याण-वारिधेः ।
यस्य कारुण्य-विप्रुड्भिः
सद्गुरुं तं हृदि श्रये ॥ २ ॥
मूर्ध्न्युत्तंस इव क्ष्मापैः
सर्वैर् यस्यानुशासनम् ।
हृदये भव-सम्भार-
कर्कशेऽप्य् आशु शिश्रिये ॥ ३ ॥
न ग्रन्थकारपदमाप्तुमथास्म्यपूर्वं
वाक्कौशलं च न निदर्शयितुं प्रवृत्तः ।
किं त्वेतदर्थपरिशीलनतो विकल्पः
संस्कारवांश्च समियादिति वाञ्छितं नः ॥ ४ ॥</description>
    </item>
    
    <item>
      <title>०२</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/02/</guid>
      <description>द्वितीयमाह्निकम्
&amp;quot; विवेक &amp;quot;
जयतान्नतजनजयकृत्सजयो रुद्रो विनाभ्युपायं यः ।
पूरयति कं न कामं कामं कामेश्वरत्वेन ॥
इदानीम्
&amp;ldquo;यो हि यस्माद् गुणोत्कृष्टः स तस्मादूर्ध्व उच्यते ।&amp;rdquo;
इतिस्थित्या आणवादीनां यथायथमुत्कर्षादिह
पूर्वपूर्वमेवाभिधानमिष्यते इत्युपेयैकरूपत्वेन
शाम्भवादप्यनुपायस्योत्कृष्टत्वम्, इति प्रथमं
तत्स्वरूपमेवाभिधातुमाह्निकान्तरारम्भं द्वितीयार्धेन प्रतिजानीते
यत्तत्राद्यं पदमविरतानुत्तरज्ञप्तिरूपं ।
तन्निर्णेतं प्रकरणमिदमारभेऽहं द्वितीयम् ॥ २-१ ॥
तन्निर्णयमेवाह
अनुपायं हि यद्रूपं कोऽर्थो देशनयात्र वै ।
सकृत्स्याद्देशना पश्चादनुपायत्वमुच्यते ॥ २-२ ॥
&amp;ldquo;वै&amp;rdquo; शब्दोऽवधारणे, तेन नैव कश्चिदर्थः &amp;ndash; इत्यर्थः । अत्रैव
समाधत्ते &amp;ndash; शकृत्स्यात्&amp;quot; इत्यादिना, देशना इत्युपलक्षणम् &amp;ndash; तेन</description>
    </item>
    
    <item>
      <title>०३</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/03/</guid>
      <description>तृतीयमाह्निकम्
&amp;quot; विवेकः &amp;quot;
स्वात्मत्वेऽपि विचित्रं निखिलमिदं वाच्यवाचकात्म जगत् ।
दर्पणनगरवदात्मनि विभासयन्विजयते विजयः ॥ १ ॥
इदानीमनुपायानन्तर्येण क्रमप्राप्तं शाम्भवोपायं द्वितीयार्धेन
प्रणिगदितुं प्रतिजानीते &amp;ndash; अथ परौपयिकं प्रणिगद्यते
पदमनुत्तरमेव महेशितुः ॥
ननु यदि नाम परोपायस्यापि अनुत्तरमेव रूपं तत्पूर्वेणैव
गतार्थत्वात् किमर्थमिदमाह्निकान्तरमारभ्यते ? इत्याह
प्रकाशमात्रं यत्प्रोक्तं भैरवीयं परं महः ।
तत्र स्वतन्त्रतामात्रमधिकं प्रविविच्यते ॥ ३-१ ॥
प्रकाशमात्रमिति प्राधान्यात्, नहि निर्विमर्शः प्रकाशः समस्ति
उपपद्यते वा, प्रोक्तमित्यनुपायाह्निके, अधिकमिति कल्पनामात्रेण, नहि
वस्तुते वस्तुनः स्वभावोऽ &amp;ndash; तिरिच्यते &amp;ndash; तथात्वे वा स स्वभाव एव न</description>
    </item>
    
    <item>
      <title>०४</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/04/</guid>
      <description>चतुर्थमाह्निकम्
&amp;quot; विवेक &amp;quot;
यो दुर्विकल्पविघ्नविध्वंसे सद्विकल्पगणपतिताम् ।
वहति जयताज्जयन्तः स परं परमन्त्रवीर्यात्मा ॥
इदानीं शाम्भवोपायानन्तरं क्रमप्राप्तं शाक्तोपायं
कथयितुमपरार्धेन प्रतिजानीते &amp;ndash;
अथ शाक्तमुपायमण्डलं कथयामः परमात्मसंविदे ॥ ४-१ ॥
&amp;ldquo;उपायममण्डलम्&amp;rdquo; इति विकल्पसंस्क्रियादीनामानैक्यात् ॥ १ ॥
तत्र प्रथममनुजोद्देशोद्दिष्टां विकल्पसंस्क्रियां
तावदभिधातुमुपक्रमते &amp;ndash;
अनन्तराह्निकोक्तेऽस्मिन्स्वभावे पारमेश्वरे ।
प्रविविक्षुर्विकल्पस्य कुर्यात्संस्कारमञ्जसा ॥ ४-२ ॥
&amp;ldquo;अस्मिन्स्वभाव&amp;rdquo; इति निर्विकल्पैकरूपे, तेनास्य शाम्भवोपाय एव
विश्रान्तिः, इत्यावेदितम् । संस्कारमिति &amp;ndash; पौनःपुन्येन
श्रुतचिन्तादिवशात् अस्फुटत्वादिक्रमेण स्फुटतमत्वाद्यापत्तिपर्यन्तं
गुणान्तराधानम्, येन निर्विकल्पस्वरूपानुप्रवेशो भवेत् । अञ्जसेति
शीघ्रम्, अन्यथा हि विरुद्धविकल्पान्तरोत्पादात् संस्कारस्य प्ररोहो न</description>
    </item>
    
    <item>
      <title>०५</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/05/</guid>
      <description>पञ्चममाह्निकम्
&amp;quot; विवेक &amp;quot;
यो नाम घोरनिनदोच्चारवशाद्भीषयत्यशेषजगत् ।
स्वस्थानध्यानरतः स जयत्यपराजितो रुद्रः ॥ १ ॥
इदानीं प्राप्तावसरमाणवोपायमपरार्धेन निरूपयितुमुपक्रमते
आणवेन विधिना परधाम पेर्प्सतामथ निरूप्यत एतत् ॥ ५-१ ॥
&amp;ldquo;विधिना&amp;rdquo; इत्युच्चारादिरूपेण । &amp;ldquo;एतत्&amp;rdquo; इति
वक्ष्यमाणमाणवोपायलक्षणम्॥१॥
ननु शाक्तोपायेनैव सर्वं सिद्ध्येदिति किमर्थम् एतन्निरूप्यते? &amp;ndash;
इत्याशङ्कां गर्भीकृत्याह &amp;ndash;
विकल्पस्यैव संस्कारे जाते निष्प्रतियोगिनि ।
अभीष्टे वस्तुनि प्राप्तिर्निश्चिता भोगमोक्षयोः ॥ ५-२ ॥
विरुद्धविकल्पान्तरोदयाभावात् &amp;ldquo;विकल्पस्य&amp;rdquo; शाक्तोपायनिरूपितनीत्या
&amp;ldquo;जात&amp;rdquo; एव स्फुटतमविकल्पस्वरूपासादनात्मनि शंस्कारे&amp;quot;
भोगमोक्षयोर्मध्यादेकतरत्र &amp;ldquo;अभीष्टे वस्तुनि निश्चिता&amp;rdquo; नियमवती
&amp;ldquo;प्राप्तिः&amp;rdquo; भवेत्  इत्याह्निकान्तरम् इदमनारम्भणीयमेव &amp;ndash; इति</description>
    </item>
    
    <item>
      <title>०६</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/06/</guid>
      <description>षष्ठमाह्निकम्
&amp;quot; विवेक &amp;quot;
कवलयितुं किल कालं कलयति यो व्यायतास्यतां सततम् ।
जयति स सुजयः साक्षात्संसारपराकृतौ सजयः ॥
इदानीमाणवोपायस्यैवाङ्गभूतमुच्चारादिप्रमेयचतुष्टयानन्तरोद्दिष्।
तं स्थानकल्पनाख्यं परमं प्रमेयं
द्वितीयार्धेनावतारयितुमुपक्रमते &amp;ndash;
स्थानप्रकल्पाख्यतया स्फुटस्तु बाह्योऽभ्युपायः प्रविविच्यतेऽथ ॥ ६-
१ ॥
अथशब्दोऽधिकारे । तेनेतः प्रभृत्याद्वादशाह्निकं यत्किञ्चिदुच्यते
तत्सर्वं स्थानकल्पनाधिकारेण, इति पञ्चदशाह्निकात्प्रभृति
पुनरेतदेव बाह्यस्थण्डिलमण्डलाद्यधिकृत्याभिधीयते &amp;ndash;
इत्याग्रन्थपरिसमाप्तेः प्राधान्यात् स्थानकल्पनस्यैव सकलोऽयं
प्रपञ्च इति ॥ १ ॥
तदेवाह 
स्थानभेदस्त्रिधा प्रोक्तः प्राणे देहे बहिस्तथा ।
एषामपि भेदान्तराणि सन्ति &amp;ndash; इत्याह &amp;ndash;
प्राणश्च पञ्चधा देहे द्विधा बाह्यान्तरत्वतः ॥ ६-२ ॥</description>
    </item>
    
    <item>
      <title>०७</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/07/</guid>
      <description>सप्तममाह्निकम्
&amp;quot; विवेक &amp;quot;
तत्तन्मन्त्राभ्युदयप्रगुणीकृतचण्डभैरवावेशः ।
विद्रावितभवमुद्रो द्रढयतु भद्राणि जयरुद्रः ॥
इदानीं कालतत्त्वानुषक्तमेव द्वितीयार्धेन चक्रोदयं वक्तुमुपक्रमते -
अथ परमरहस्योऽयं चक्राणां भण्यतेऽभ्युदयः ॥ ७-१ ॥
चक्राणामिति मन्त्राद्यात्मनाम् ॥ १ ॥
ननु सर्वमन्त्रसामान्यभूताया भगवत्या मातृकायाः
समनन्तरमेवोदय उक्तः, तत्तद्विशेषरूपाणां मन्त्राद्यात्मनां
चक्राणामप्युदयाभिधाने किं निमित्तम् ? &amp;ndash; इत्याशङ्क्याह &amp;ndash;
इत्ययत्नजमाख्यात यत्नजं तु निगद्यते ।
नन्वेतन्निगदनेन कोऽर्थः &amp;ndash; इत्याशङ्क्याह &amp;ndash;
बीजपिण्डात्मकं सर्वं संविदः स्पन्दनात्मताम् ॥ ७-२ ॥
विदधत्परसंवित्तावुपाय इति वर्णितम् ।
सर्वमिदं बीजपिण्डात्मकं मन्त्रजातम् अर्थात्प्राणान्तरुदयत्
संविदः स्पन्दनात्मतां शाक्तस्वरूपावेशं विदधत्</description>
    </item>
    
    <item>
      <title>०८</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/08/</guid>
      <description>अष्टममाह्निकम्
&amp;quot; विवेक &amp;quot;
जयकीर्तिरयं जयताज्जगदम्भोजं विभक्तभुवनदलम् ।
रविरिव विकासयति यश्चिदेकनालाश्रयत्वेन ॥
इदानीं द्वितीयार्धेन देशाध्वनः स्वरूपं सङ्गिरितुमुपक्रमते &amp;ndash;
देशाध्वनोऽप्यथ समासविकासयोगात्सङ्गीयते विधिरयं
शिवशास्त्रदृष्टः ॥ १ ॥
नन्ववान्तराणां प्रमेयाणामनन्तानां प्रतिपाद्यत्वेऽपि कथमिह
अस्यैव निर्देशः, इत्याशङ्क्याह 
विचारितोऽयं कालाध्वा क्रियाशक्तिमयः प्रभोः ।
मूर्तिवैचित्र्यजस्तज्जो देशाध्वाऽथ निरूप्यते ॥ ८-२ ॥
&amp;ldquo;अथ&amp;rdquo; इत्यानन्तर्ये । तत् पदमन्त्रवर्णात्मना त्रिप्रकारः कालाध्वा
विचारितः &amp;ndash; इति तदानन्तर्येण युक्तं देशाध्वनोऽप्यत्र निरूपणम्, &amp;ndash;
इत्यत एव क्रमेण भुवनतत्त्वकलाप्रतिपादकं
वक्ष्यमाणमाह्निकचतुष्टयम् । &amp;ldquo;तज्जः&amp;rdquo; इति तस्मात् प्रभोरेव जातः, स</description>
    </item>
    
    <item>
      <title>०९</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/09/</guid>
      <description>नवममाह्निकम्
&amp;quot; विवेकः &amp;quot;
तत्त्वक्रमावभासनविभागविभवो भुजङ्गमाभरणः ।
भक्तजनजयावहतां वहति जयावहो जयति ॥
इदानीं द्वितीयार्धेन तत्त्वप्रविभागं कथयितुं प्रतिजानीते &amp;ndash;
अथ तत्त्वप्रविभागो विस्तरतः कथ्यते क्रमप्राप्तः ॥ ९-१ ॥
विस्तरत इति &amp;ndash; परपरिकल्पितसमारोपापसारणपुरःसरं यथातत्त्वं
व्यवस्थापनात्, क्रमप्राप्त इति &amp;ndash; भुवननिरूपणानन्तरं
तदनुयायिनां तत्त्वानां निरूपणस्य प्राप्तावसरत्वात् ॥ १ ॥
ननु तत्त्वमेव नाम किमुच्यते, यस्य प्रविभागः अभिधातव्यो भवेत् ? &amp;ndash;
इत्याशङ्क्याह &amp;ndash; यान्युक्तानि पुराण्यमूनि विविधैर्भेदैर्यदेष्वन्वितं
रूपं भाति परं प्रकाशनिविडं देवः स एकः शिवः इदं हि नाम
पारमेश्वरे दर्शने &amp;ldquo;तत्त्वम्&amp;rdquo; इत्युच्यते &amp;ndash; यदेकमेव रूपमव्यभिचारेण</description>
    </item>
    
    <item>
      <title>१०</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/10/</guid>
      <description>दशममाह्निकम्
&amp;quot; विवेक &amp;quot;
तत्तत्तत्त्वविभेदनसमुद्यतोद्द्योतिनिशितशूलकरः ।
जयति अपरं जयमूर्तिः संसारपराजयस्फूर्तिः ॥
$$$$$इदानीमेषामेव तत्त्वानां द्वितीयार्धेन
पाञ्चदश्यादिभेदमभिधातुं प्रतिजानीते उच्यते
त्रिकशास्त्रैकरहस्यं तत्त्वभेदनम् ॥ १०-१ ॥
तदेवाह 
तेषाममीषां तत्त्वानां स्ववर्गेष्वनुगामिनाम् ।
भेदान्तरमपि प्रोक्तं शास्त्रेऽत्र श्रीत्रिकाभिधे ॥ १०-२ ॥
भेदान्तरमपि पाञ्चदश्यादिलक्षणमपि-इति पूर्वापेक्षया ।
&amp;ldquo;श्रीत्रिकाभिधे शास्त्रे&amp;rdquo; इति श्रीमालिनीविजयोत्तरे । तदुक्तं तत्र &amp;ndash;
&amp;ldquo;अथैषामेव तत्त्वानां धरादीनामनुक्रमात् ।
प्रपञ्चः कथ्यते लेशात्… ॥ (मा। वि। २।१)
इत्यादि
&amp;ldquo;शिवः साक्षान्न भिद्यते ।&amp;rdquo; (मा। वि। २।७)
इत्यन्तम् ॥ २ ॥</description>
    </item>
    
    <item>
      <title>११</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/11/</guid>
      <description>एकादशमाह्निकम्
&amp;quot; विवेक &amp;quot;
स्वात्ममहाभीमरवामर्शनवशशकलिताध्वसन्तानः ।
भवदुर्गभञ्जनजयोत्साहो जयताज्जयोत्साहः ॥
इदानीमपरार्धेन कलाध्वानमुपक्रमते &amp;ndash;
कलाध्वा वक्ष्यते श्रीमच्छाम्भवाज्ञानुसारतः ॥ ११-१ ॥
ननु कलैव नाम किमुच्यते यस्या अप्यध्वपरिभाषा स्यात्? &amp;ndash; इत्याशङ्क्याह &amp;ndash;
यथा पूर्वोक्तभुवनमध्ये निजनिजं गणम् ।
अनुयत्परतो भिन्नं तत्त्वं नामेति भण्यते ॥ ११-२ ॥
तथा तेष्वपि तत्त्वेषु स्ववर्गेऽनुगमात्मकम् ।
व्यावृत्तं परवर्गाच्च कलेति शिवशासने ॥ ११-३ ॥
तत्त्वेष्विति मध्ये, स्ववर्ग इति वक्ष्यमाणनीत्यैकतत्त्वादिरूपे,
व्यावृत्तमिति अश्वादिभ्य ए(इ)व गोत्वम् ॥ ३ ॥
अत्रैव पक्षान्तरं प्रदर्शयति &amp;ndash;
केचिदाहुः पुनर्याऽसौ शक्तिरन्तः सुसूक्ष्मिका ।</description>
    </item>
    
    <item>
      <title>१२</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/12/</guid>
      <description>द्वादशमाह्निकम्
&amp;quot; विवेक &amp;quot;
अमृतात्मकार्धचन्द्रप्रगुणाभरणोऽर्ध्वमण्डलं निखिलम् ।
विश्रमयन्निजसंविदि जयदोऽस्तु सतां सदा जयदः ॥
अथ द्वितीयार्धेनाध्वोपयोगं प्रकाशयितुमाह &amp;ndash;
अथाध्वनोऽस्य प्रकृत उपयोगः प्रकाश्यते ॥ १२-१ ॥
प्रकृत इति यागादौ ॥ १ ॥
तदेवाह 
इत्थमध्वा समस्तोऽयं यथा संविदि संस्थितः ।
तद्द्वारा शून्यधीप्राणनाडीचक्रतनुष्वथो ॥ १२-२ ॥
बहिश्च लिङ्गमूर्त्यग्निस्थण्डिलादिषु सर्वतः ।
तथा स्थितः समस्तश्च व्यस्तश्चैष क्रमाक्रमात् ॥ १२-३ ॥
तद्द्वारेति संविद्द्वारेण, तत्सृष्टा एव शून्यादयः । यदुक्तं प्राक् -
शंविद्द्वारेण तत्सृष्टे शून्ये धियि मरुत्सु च ।</description>
    </item>
    
    <item>
      <title>१३</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/13/</guid>
      <description>त्रयोदशमाह्निकम्
&amp;quot; विवेक &amp;quot;
जयवर्धनः सुखर्द्धिं वर्धयतात्पूर्णचन्द्रविशदगतिः ।
आप्याययति जगद्यः स्वशक्तिपातामृतासारैः ॥
इह शंविदि फलभेदोऽत्र न प्रकल्प्यो मनीषिभिः ।&amp;quot; (मा। वि। २।२५)
इत्याद्युक्त्या यद्याणवादीनामनुत्तरपदावाप्तिरेव फलं तदेक एवोपाय
उपदिश्यतां किमेभिस्त्रिभिः? &amp;ndash; इत्याशङ्कां
निराचिकीर्षुरधिकारभेदमुपदिष्टं द्वितीयार्धेन
शक्तिपातक्रमविवेकमभिधातुं प्रतिजानीते 
अथाधिकृतिभाजनं क इह वा कथं वेत्यलम् ।
विवेचयितुमुच्यते विविधशक्तिपातक्रमः ॥ १३-१ ॥
इहेति, आणवादावुपायत्रये ॥ १ ॥
नन्वन्यैरुक्तः शक्तिपातविवेक इति किमिहापि तेन स्यात्, बाढं किन्तु
तदेवानूद्य दूषयित्वा स्वसिद्धान्तः करिष्यते &amp;ndash; इत्याह &amp;ndash;
तत्र केचिदिह प्राहुः शक्तिपात इमं विधिम् ।</description>
    </item>
    
    <item>
      <title>१४</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/14/</guid>
      <description>चतुर्दशमाह्निकम्
&amp;quot; विवेक &amp;quot;
यो योगिनीप्रियतया तिरोहितिव्यपगतिक्रमं जगताम् ।
प्रबलीकरोति बलतो बलाय तस्मै बलिं यामः ॥
इह तावत्परमेश्वरः पञ्चविधकृत्यकारीति सर्वत्रोक्तम् । तत्रास्य
पूर्वं संहारचित्रतानिरूपणावसरे सृष्ट्यादित्रयं दर्शितं
समनन्तराह्निके चानुग्रह इति सम्प्रत्यवशिष्टं तिरोभावाख्यं
पञ्चम कृत्यं द्वितीयार्धेन प्रतिपादयितुमाह &amp;ndash;
तिरोभावस्वरूपं तु कथ्यमानं विविच्यताम् ।
इह दीक्षाया उपक्रमेऽपि एतन्निर्देशेऽयमाशयो यत्प्रथमं हेये
प्रदर्शिते परमुपादेये विश्रान्तिर्भवेदिति ॥
तदेव अवतारयति 
स्वभावात् परमेशानो नियत्यनियतिक्रमम् ॥ १४-१ ॥
स्पृशन्प्रकाशते येन ततः स्वच्छन्द उच्यते ।
स्वभावादिति स्वो भाव इच्छा ततः &amp;ndash; इत्यर्थः ॥</description>
    </item>
    
    <item>
      <title>१५</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/15/</guid>
      <description>पञ्चदशमाह्निकम्
&amp;quot; विवेक &amp;quot;
यः परमेशसपर्याक्रियोपदेशाङ्कुशेन भवकरिणम् ।
कृतवाननतिबलमतिबलमस्मि नतः फणभृदाभरणम् ॥
इदानी नित्यकर्माद्यात्मकं यजनं निरूपयितुं द्वितीयार्धेन
प्रतिजानीते&amp;ndash;
अथैतदुपयोगाय यागस्तावन्निरूप्यते ।
एतदुपयोगायेति एतस्य प्रक्रान्तस्य दीक्षोपक्रमस्य उपयोगाय
तत्सम्पत्त्यर्थम्&amp;ndash;इत्यर्थः । दीक्षायां हि नित्याद्यात्म
यजनमुपक्रमोपयोगित्वादङ्गमेतदानन्तर्येण तत्सम्पत्तेः ।
यथोक्तम्
ङित्याह्निके समाप्ते तु कुर्यान्नैमित्तिकं बुधः ।&amp;quot;
इति ॥
ननु दीक्षैव नाम किम्प्रयोजना यदुपक्रमोपयोगायापि अङ्गतया
यजनमुच्येत?&amp;ndash;इत्याशङ्क्याह&amp;ndash;
तत्र दीक्षैव भोगे च मुक्तौ चायात्युपायताम् ॥ १५-१ ॥
स्वयं संस्कारयोगाद्वा तदङ्गं तत्प्रदर्श्यते ।
स्वयमिति साक्षादनन्यापेक्षत्वेन&amp;ndash;इत्यर्थः । संस्कारयोगादिति
ज्ञानाद्यधिकृतत्वापादनात्मनः । तत्र दीक्षा लोकधर्मिणः</description>
    </item>
    
    <item>
      <title>१६</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/16/</guid>
      <description>षोडशमाह्निकम्
&amp;quot; विवेकः &amp;quot;
प्रणमामि निखिलपाशप्रवाहसम्भेदभेदबलभद्रम् ।
बलभद्रं प्राणाश्वप्रचारचातुर्यपूर्णबलम् ॥
इदानीं समयदीक्षानन्तरं भाविनीं पुत्रकदीक्षां निरूपयितुं
द्वितीयार्धेन प्रतिजानीते&amp;ndash; अथ पुत्रकत्वसिद्ध्यै निरूप्यते
शिवनिरूपितोऽत्र विधिः । तमेवाह
यदा तु समयस्थस्य पुत्रकत्वे नियोजनम् ।
गुरुकत्वे साधकत्वे वा कर्तुमिच्छति दैशिकः ॥ १६-१ ॥
तदाधिवासं कृत्वाह्नि द्वितीये मण्डलं लिखेत् ।
सामुदायिकयागेऽथ तथान्यत्र यथोदितम् ॥ १६-२ ॥
सामुदायिकमेव यागं निरूपयति&amp;ndash;
षडष्टतद्द्विगुणितचतुर्विंशतिसङ्ख्यया ।
चक्रपञ्चकमाख्यातं शास्त्रे श्रीपूर्वसञ्ज्ञिते ॥ १६-३ ॥
द्वात्रिंशत्तद्द्विगुणितं श्रीमत्त्रैशिरसे मते ।
असङ्ख्यचक्रसम्बन्धः श्रीसिद्धादौ निरूपितः ॥ १६-४ ॥</description>
    </item>
    
    <item>
      <title>१७</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/17/</guid>
      <description>सप्तदशमाह्निकम्
&amp;quot; विवेकः &amp;quot;
निजशक्तिजनितकर्मप्रपञ्चसञ्चारचातुरीविभवम् ।
भवतरणबलप्रदतां समावहन्तं बलप्रदं नौमि ॥
इदानीमत्रैव द्वितीयार्धेन महाप्रयोजनामितिकर्तव्यतां वक्तं
प्रतिजानीते&amp;ndash;
अथ भैरवतादात्म्यदायिनीं प्रक्रियां ब्रुवे ।
तामेवाह&amp;ndash;
एवं मण्डलकुम्भाग्निशिष्यस्वात्मसु पञ्चसु ॥ १७-१ ॥
गृहीत्वा व्याप्तिमैक्येन न्यस्याध्वानं च शिष्यगम् ।
कर्ममायाणुमलिनत्रयं बाहौ गले तथा ॥ १७-२ ॥
शिखायां च क्षिपेत्सूत्रग्रन्थियोगेन दैशिकः ।
कुम्भेत्यत्रैव अर्थात् कर्कर्यप्यन्तर्गता येनोक्तं पञ्चस्विति ।
सूत्रग्रन्थियोगेनेति&amp;ndash;तद्रूपतया&amp;ndash;इत्यर्थः । यदुक्तम्&amp;ndash;
&amp;ldquo;आगन्तु सहजं शाक्तं बद्ध्वादौ पाशपञ्जरम् ।
बाहुकण्ठशिखाग्रेषु त्रिवृत्त्रिगुणतन्तुना ॥&amp;rdquo;
इति ॥
एषां च ग्रन्थिरूपतया प्रक्षेपे कोऽभिप्रायः ?</description>
    </item>
    
    <item>
      <title>१८</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/18/</guid>
      <description>अष्टादशमाह्निकम्
&amp;quot; विवेकः &amp;quot;
ऋतधामानमनन्तं बलावहं तं बलावहं वन्दे ।
जगदिदममन्दमखिलं स्वमहिम्ना योऽनुगृह्णाति ॥
इदानीं द्वितीयार्धेन सङ्क्षिप्तां दीक्षां वक्तुमाह&amp;ndash;
अथ सङ्क्षिप्तदीक्षेयं शिवतापत्तिदोच्यते ।
तदेवाह&amp;ndash;
न रजो नाधिवासोऽत्र न भूक्षेत्रपरिग्रहः ।
यत्र तत्र प्रदेशे तु पूजयित्वा गुरुः शिवम् ॥ १८-१ ॥
अध्वानं मनसा ध्यात्वा दीक्षयेत्तत्त्वपारगः ।
जननादिविहीनां तु येन येनाध्वना गुरुः ॥ १८-२ ॥
कुर्यात्स एकतत्त्वान्तां शिवभावैकभावितः ।
मनसेति&amp;ndash;न तु पाशसूत्रादिकल्पनेन । तत्त्वपारग इति&amp;ndash;न तु
अतत्त्वपारगः, नहि तस्य एवंविधे कर्मणि अधिकार एव भवेत्&amp;ndash;इति</description>
    </item>
    
    <item>
      <title>१९</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/19/</guid>
      <description>एकोनविंशमाह्निकम्
&amp;quot; विवेकः &amp;quot;
भवभेदविभवसम्भवसम्भेदविभेदबलवन्तम् ।
बलवन्तं नौमि विभुं दारुणरूपग्रहाग्रहतः ॥
इदानीं श्लोकार्धेन सद्योनिर्वाणदीक्षां निरूपयितुं प्रतिजानीते&amp;ndash;
अथ सद्यःसमुत्क्रान्तिप्रदा दीक्षा निरूप्यते ।
ननु यदधिकारेणायं ग्रन्थः प्रवृत्तस्तत्र तावदियं
स्फुटाक्षरं नोक्ता, तदिहास्या निरूपणेन कोऽर्थः?&amp;ndash;
इत्याशङ्क्याह&amp;ndash;
तत्क्षणाच्चोपभोगाद्वा देहपाते शिवं व्रजेत् ।
इत्युक्त्या मालिनीशास्त्रे सूचितासौ महेशिना ॥ १९-१ ॥
न च एतत्स्वोपज्ञमेवास्माभिरुक्तम्&amp;ndash;इत्याह&amp;ndash;
देहपाते समीपस्थे शक्तिपातस्फुटत्वतः ।
आसाद्य
शाङ्करीं दीक्षां तस्माद्दीक्षाक्षणात्परम् ॥ १९-२ ॥
शिवं व्रजेदित्यर्थोऽत्र पूर्वापरविवेचनात् ।
व्याख्यातः श्रीमतास्माकं गुरुणा शम्भुमूर्तिना ॥ १९-३ ॥
समीपस्थ इति द्वित्र्यादिक्षणभाविनि ॥ ३ ॥</description>
    </item>
    
    <item>
      <title>२०</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/20/</guid>
      <description>विंशमाह्निकम्
&amp;quot; विवेकः &amp;quot;
जयति विभुर्बलदाता मूढजनाश्वासदायि येन वपुः ।
बहिराद्यन्तवदपि मध्यशून्यमुल्लासितं सततम् ॥
इदानीं द्वितीयार्धेन सप्रत्ययां दीक्षां वक्तुमाह&amp;ndash;
अथ दीक्षां ब्रुवे मूढजनाश्वासप्रदायिनीम् ॥ २०-१ ॥
आश्वासः प्रत्ययः ॥ १ ॥
तदेवाह&amp;ndash;
त्रिकोणे वह्निसदने वह्निवर्णोज्ज्वलेऽभितः ।
वायव्यपुरनिर्धूते करे सव्ये सुजाज्वले ॥ २०-२ ॥
बीजं किञ्चिद् गृहीत्वैतत्तथैव हृदयान्तरे ।
करे च दह्यमानं सच्चिन्तयेत्तज्जपैकयुक् ॥ २०-३ ॥
वह्निदीपितफट्कारधोरणीदाहपीडितम् ।
बीजं निर्बीजतामेति स्वसूतिकरणाक्षमम् ॥ २०-४ ॥
वह्निसदन इति&amp;ndash;अर्थात् ऊर्ध्वमुखे । वह्निवर्णेति&amp;ndash;रेफः ।
वायव्यपुरम्&amp;ndash;षडश्रम्, अर्थात् यकारैर्लाञ्छितम् । सव्य इति&amp;ndash;</description>
    </item>
    
    <item>
      <title>२१</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/21/</guid>
      <description>एकविंशमाह्निकम्
&amp;quot; विवेकः &amp;quot;
भेदप्रथाविलापनबलेश्वरं तं बलेश्वरं वन्दे ।
यः सकलाकलयोरपि मितात्मताया निषेधमादध्यात् ॥
इदानीं द्वितीयार्धेन परोक्षदीक्षायां कर्म निगदितुं
प्रतिजानीते&amp;ndash;
परोक्षसंस्थितस्याथ दीक्षाकर्म निगद्यते ॥ २१-१ ॥
परोक्षसंस्थितस्येति&amp;ndash;देशकालाभ्याम् ॥ १ ॥
ननु इयमस्मच्छास्त्रे दीक्षा नोक्तेत्यास्तां प्रत्युत सन्निहितैकविषयम्
&amp;ldquo;रुद्रशक्तिसमाविष्टः स यियासुः शिवेच्छया ।
भुक्तिमुक्तिप्रसिद्ध्यर्थं नीयते सद्गुरुं प्रति ॥&amp;rdquo; (मा।वि। १।४४)
इत्यादि एतद्विरुद्धमुक्तम्, तत्कथमिह एतत्प्रतिज्ञातम्?&amp;ndash;इत्याशङ्क्याह-
भुक्तिमुक्तिप्रसिद्ध्यर्थं नीयते सद्गुरुं प्रति ।
इत्यस्मिन्मालिनीवाक्ये प्रतिः साम्मुख्यवाचकः ॥ २१-२ ॥
साम्मुख्यं चास्य शिष्यस्य तत्कृपास्पदतात्मकम् ।
तत्कृपेति&amp;ndash;तच्छब्देन गुरुः, सा च सन्निहितासन्निहितयोरविशिष्टैव&amp;ndash;इत्याशयः ॥</description>
    </item>
    
    <item>
      <title>२२</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/22/</guid>
      <description>द्वाविंशमाह्निकम्
&amp;quot; विवेकः &amp;quot;
दुर्वृत्तजनकुसंस्कृतिसंहरणव्यावृतास्यतां दधतम् ।
देवममन्दं वन्दे वन्दनमानन्दनं जगताम् ॥ १ ॥
इदानीं द्वितीयार्धेन लिङ्गोद्धारदीक्षां वक्तुमाह&amp;ndash;
लिङ्गोद्धाराख्यामथ वच्मः शिवशासनैकनिर्दिष्टाम् ॥ २२-१ ॥
एकेति&amp;ndash;यदुक्तं प्राक्&amp;ndash;
&amp;ldquo;अत एवेह शास्त्रेषु शैवेष्वेव निरूप्यते ।
शास्त्रान्तरार्थानाश्वस्तान्प्रति सांस्कारिको विधिः ॥
अतश्चात्युत्तमं शैवं योऽन्यत्र पतितः स हि ।
इहानुग्राह्य ऊर्ध्वोर्ध्वं नेतस्तु पतितः क्वचित् ॥
अत एव हि सर्वर्ज्ञैब्रह्मविष्ण्वादिभिर्निजे ।
न शासने समाम्नातं लिङ्गोद्धारादि किञ्चन ॥&amp;rdquo; (१३।३५९)
इति ॥१ ॥
ननु इयमस्मच्छास्त्रे दीक्षा किमुक्ता न वा ?</description>
    </item>
    
    <item>
      <title>२३</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/23/</guid>
      <description>त्रयोविंशमाह्निकम्
&amp;quot; विवेकः &amp;quot;
आस्थाय भैरववपुर्निजाकृतेः संविभागेन ।
विदधातु वः स भद्रं सर्वत इह सर्वतोभद्रः ॥१ ॥
इदानीं द्वितीयार्धेन अभिषेकविधिमभिधातुमुपक्रमते&amp;ndash;
अथाभिषेकस्य विधिः कथ्यते पारमेश्वरः ॥ २३-१ ॥
तमेवाह&amp;ndash; यैषा पुत्रकदीक्षोक्ता गुरुसाधकयोरपि ।
सैवाधिकारिणी भोग्यतत्त्वयुक्तिमती क्रमात् ॥ २३-२ ॥
स्वभ्यस्तज्ञानिनं सन्तं बुभूषुमथ भाविनम् ।
योग्यं ज्ञात्वा स्वाधिकारं गुरुस्तस्मै समर्पयेत् ॥ २३-३ ॥
यैषेति&amp;ndash;सबीजा, अभिषेकाच्चानयोरधिकारः, स च परीक्ष्य
दातव्यः इति आचार्यस्य तावत् परीक्षां कर्तुमारभते&amp;ndash;
क्रमादित्यादिना,
क्रमादिति&amp;ndash;श्रुतचिन्तादिप्रमुखमित्यर्थः । एतच्च सर्वत्र
सम्बन्धनीयम् । बुभूषुमिति&amp;ndash;भाविनमितिच स्वभ्यस्तज्ञानितायाम् ॥</description>
    </item>
    
    <item>
      <title>२४</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/24/</guid>
      <description>चतुर्विंशमाह्निकम्
&amp;quot; विवेकः &amp;quot;
यः परमामृतकुम्भे धाम्नि परे योजयेद् गतासुमपि ।
जगदात्मभद्रमूर्तिदिशतु शिवं भद्रमूर्तिर्वः ॥ १ ॥
इदानीं द्वितीयार्धेन अन्त्येष्टिविधिमभिधातुमुपक्रमते&amp;ndash;
अथ शाम्भवशासनोदितां सरहस्यां शृणुतान्त्यसंस्क्रियाम् ॥ २४-१
॥
तत्र अधिकारिस्वरूपं तावन्निरूपयति&amp;ndash;
सर्वेषामधरस्थानां गुर्वन्तानामपि स्फुटम् ।
शक्तिपातात्पुराप्रोक्तात्कुर्यादन्त्येष्टिदीक्षणम् ॥ २४-२ ॥
ऊर्ध्वशासनगानां च समयोपहतात्मनाम् ।
अन्त्येष्टिदीक्षा कर्तव्या गुरुणा तत्त्ववेदिना ॥ २४-३ ॥
अधरस्थानामिति&amp;ndash;वैष्णवादीनाम् । शक्तिपातादिति&amp;ndash;
बन्ध्वादिगाढाभ्यर्थनाद्वारकात् । पुरेति&amp;ndash;मृतोद्धारदीक्षायाम् ।
ऊर्ध्वशासनगानामिति&amp;ndash;शैवादीनाम् ॥३ ॥
किमत्र प्रमाणम् ?&amp;ndash;इत्याशङ्क्याह&amp;ndash;
समयाचारदोषेषु प्रमादात्स्खलितस्य हि ।
अन्त्येष्टिदीक्षा कार्येति श्रीदीक्षोत्तरशासने ॥ २४-४ ॥</description>
    </item>
    
    <item>
      <title>२५</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/25/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/25/</guid>
      <description>पञ्चविंशमाह्निकम्
&amp;quot; विवेकः &amp;quot;
भीममधिष्ठाय वपुर्भवमभितो भावयन्निव यः ।
प्रभवति हृदि भक्तिमतां शिवप्रदोऽसौ शिवोऽस्तु सताम् ॥
इदानीं द्वितीयार्धेन श्राद्धविधिमभिधातुमाह&amp;ndash;
अथ श्राद्धविधिः श्रीमत्षडर्धोक्तो निगद्यते ॥ २५-१ ॥
ननु त्रिकदर्शने कुत्र नाम असौ श्राद्धविधिरुक्तः ?&amp;ndash;इत्याशङ्क्याह-
सिद्धातन्त्रे सूचितोऽसौ मूर्तियागनिरूपणे ।
सूचित इति&amp;ndash;न तु साक्षात् स्वकण्ठेनोक्तः । यदुक्तम्&amp;ndash;तत्र
&amp;ldquo;मृतकस्य गृहे वाथ कर्तव्यं वीरभोजनम् ।&amp;rdquo;
इति
&amp;ldquo;श्राद्धपक्षे तु दातव्यम्… ।&amp;rdquo;
इति च ॥
कस्य कदा कैश्चायं कार्यः ?&amp;ndash;इत्याशङ्क्याह&amp;ndash;
अन्त्येष्ट्या सुविशुद्धानामशुद्धानां च तद्विधिः ॥ २५-२ ॥</description>
    </item>
    
    <item>
      <title>२६</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/26/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/26/</guid>
      <description>षड्विंशमाह्निकम्
&amp;quot; विवेकः &amp;quot;
भवति यदिच्छावशतः शिवपूजा विश्वलाञ्छनं विष्वक् ।
विश्वं जयति स सुमनाः प्रपन्नजनमोचने सुमनाः ॥ १ ॥
इदानीं द्वितीयार्धेन दीक्षितविषयां शेषवृत्तिं वक्तुमाह&amp;ndash;
अथोच्यते शेषवृत्तिर्जीवतामुपयोगिनी ॥ २६-१ ॥
ननु इह
&amp;ldquo;दीक्षैव मोचयत्यूर्ध्वं शैवं धाम नयत्यपि ।&amp;rdquo;
इत्याद्युक्त्या दीक्षामात्रेणैव कार्तार्थ्यमिति किं
शेषवृत्त्युपदेशेन ?&amp;ndash;इत्याशङ्कां गर्भीकृत्य
दीक्षाभेदोक्तिपुरःसरं तत्प्रयोजनं प्रदर्शयति&amp;ndash;
दीक्षा बहुप्रकारेयं श्राद्धान्ता या प्रकीर्तिता ।
सा संस्क्रियायै मोक्षाय भोगायापि द्वयाय वा ॥ २६-२ ॥
एतदेव प्रपञ्चयति&amp;ndash;
तत्र संस्कारसिद्ध्यै या दीक्षा साक्षान्न मोचनी ।</description>
    </item>
    
    <item>
      <title>२७</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/27/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/27/</guid>
      <description>सप्तविंशमाह्निकम्
&amp;quot; विवेकः &amp;quot;
देवं चक्रव्योमग्रन्थिगमाधारनाथमजम् ।
अपि परसंविद्रूढैः स्पृहणीयं स्पृहणमस्मि नतः ॥
इदानीं द्वितीयार्धेन नित्यावशेषरूपां लिङ्गार्चां वक्तुमाह&amp;ndash;
अथोच्यते लिङ्गपूजा सूचिता मालिनीमते ॥ २७-१ ॥
सूचितेति&amp;ndash;
&amp;ldquo;यजेदाध्यात्मिकं लिङ्गं यत्र लीनं चराचरम् ।&amp;rdquo; (१८।३)
इत्यादिना ॥१ ॥
ननु अत्र कस्माल्लिङ्गपूजायाः साक्षादेव न अभिधानं कृतम् ?&amp;ndash;
इत्याशङ्क्य आह&amp;ndash;
एतेषामूर्ध्वशास्त्रोक्तमन्त्राणां न प्रतिष्ठितम् ।
बहिष्कुर्यात्ततो ह्येते रहस्यत्वेन सिद्धिदाः ॥ २७-२ ॥
ननु एषां बहिःप्रतिष्ठया किं स्यात् ?&amp;ndash;इत्याशङ्क्य आह&amp;ndash;
स्ववीर्यानन्दमाहात्म्यप्रवेशवशशालिनीम् ।
ये सिद्धिं ददते तेषां बाह्यत्वं रूपविच्युतिः ॥ २७-३ ॥</description>
    </item>
    
    <item>
      <title>२८</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/28/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/28/</guid>
      <description>अष्टाविंशमाह्निकम्
&amp;quot; विवेकः &amp;quot;
समयविलोपविलुम्पनभीमवपुः सकलसम्पदां दुर्गम् ।
शमयतु निरर्गलं वो दुर्गमभवदुर्गतिं दुर्गः ॥
इदानीं नित्यकर्म उपसंहरन् प्राप्तावसरं नैमित्तिकं वक्तुं
प्रतिजानीते&amp;ndash;
इति नित्यविधिः प्रोक्तो नैमित्तिकमथोच्यते ॥ २८-१ ॥
तत्र नैमित्तिकमेव लक्षयितुं परेषां नित्यद्वारेण तल्लक्षणस्य
अतिव्याप्त्यादिदोषदुष्टत्वमाविष्करोति&amp;ndash;
नियतं भावि यन्नित्यं तदित्यस्मिन्विधौ स्थिते ।
मुख्यत्वं तन्मयीभूतिः सर्वं नैमित्तिकं ततः ॥ २८-२ ॥
ननु यदि नाम यदेव नियतं भवेत्, तदेव नित्यं तत्
नियतभावित्वान्यथानुपपत्त्या सर्वस्य तन्मयीभाव एव
अहर्निशमापद्येत । स्नानादौ प्रवृत्तस्य हि तदा कदाचिदपि विरतिर्न</description>
    </item>
    
    <item>
      <title>२९</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/29/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/29/</guid>
      <description>एकोनत्रिंशमाह्निकम्
&amp;quot; विवेकः &amp;quot;
भद्राणि भद्रकालः कलयतु वः सर्वकालमतुलगतिः ।
अकुलपदस्थोऽपि हि मुहुः कुलपदमभिधावतीह प्रसभम् ॥
इदानीं द्वितीयार्धेन रहस्यचर्चाविधिमभिधातुं प्रतिजानीते&amp;ndash;
अथ समुचिताधिकारिण उद्दिश्य रहस्य उच्यतेऽत्र विधिः ।
रहस्य इति&amp;ndash;कुलप्रक्रियायाम् । विधिरिति&amp;ndash;यागः ॥
एतदेव विभजति&amp;ndash;
अथ सर्वाप्युपासेयं कुलप्रक्रिययोच्यते ॥ २९-१ ॥
तथा धाराधिरूढेषु गुरुशिष्येषु योचिता ।
कुलप्रक्रियया उपासेति&amp;ndash;कुलयागः&amp;ndash;इत्यर्थः । तथा
धाराधिरूढेष्विति&amp;ndash;अनेन
परकाष्ठाप्राप्तनिर्विकल्पकदशाधिशायितया
रूढप्रायतामभिदधता अधिकारिभेदोऽपि उपक्षिप्तः । अत्र च
स्वकृतप्रतिज्ञासूत्रवार्तिकप्रायतामभिद्योतयितुमथशब्दस्य
उपादानम् ॥
ननु कुलप्रक्रियायाः प्रक्रियान्तरेभ्यः किं नाम वैलक्षण्यं
यदेवमधिकारिभेदोऽपि विवक्षितः ?&amp;ndash;इत्याशङ्क्य आह&amp;ndash;</description>
    </item>
    
    <item>
      <title>३०</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/30/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/30/</guid>
      <description>त्रिंशमाह्निकम्
&amp;quot; विवेकः &amp;quot;
सहजपरामर्शात्मकमहावीर्यसौधधौततनुम् ।
अभिमतसाधकसाधकमनोऽनुगं तं मनोऽनुगं नौमि ॥
इदानीं द्वितीयार्धेन मन्त्रान् निरूपयितुमाह&amp;ndash;
अथ यथोचितमन्त्रकदम्बकं त्रिककुलक्रमयोगि निरूप्यते ।
ननु किमनेन निरूपितेन?&amp;ndash;इत्याशङ्क्य आह&amp;ndash;
तावद्विमर्शानारूढधियां तत्सिद्धये क्रमात् ॥ ३०-१ ॥
तावान्&amp;ndash;पूर्णः । तत्सिद्धये इति&amp;ndash;
पूर्णाहंविमर्शारोहसम्पत्त्यर्थम्&amp;ndash;इत्यर्थः ॥ १ ॥
ननु कथमनेन तत् स्यात् ?&amp;ndash;इत्याशङ्क्य आह&amp;ndash;
प्रतिबुद्धा हि ते मन्त्रा विमर्शैकस्वभावकाः ।
ननु विमर्शस्वभावत्वं नाम कर्तुरेव सम्भवतीत्युक्तं प्राक्
बहुशः, मन्त्राश्च करणरूपा इति कथमेषामेवं न्याय्यम्?&amp;ndash;
इत्याशङ्क्य आह&amp;ndash;
स्वतन्त्रस्यैव चिद्धाम्नः स्वातन्त्र्यात् कर्तृतामयाः ॥ ३०-२ ॥</description>
    </item>
    
    <item>
      <title>३१</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/31/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/31/</guid>
      <description>एकत्रिंशमाह्निकम्
&amp;quot; विवेकः &amp;quot;
विद्यामायाप्रकृतित्रिप्रकृतिकमध्वसप्तकारमिदम् ।
विश्वत्रिशूलमभितो विकासयञ्जयति कौशिकः शम्भुः ॥
इदानीं तात्पर्यतो मण्डलस्वरूपं वक्तुमुपक्रमते&amp;ndash;
अथ मण्डलसद्भावः सङ्क्षेपेणाभिधीयते ।
तत्र तावत् चतुरस्रसिद्धिमाह&amp;ndash;
साधयित्वा दिशं पूर्वां सूत्रमास्फालयेत्समम् ॥ ३१-१ ॥
तदर्धयित्वा मध्यप्राक्प्रतीचीष्वङ्कयेत्पुनः ।
ततोऽप्यर्धतदर्धार्धमानतः पूर्वपश्चिमौ ॥ ३१-२ ॥
अङ्कयेत्तावता दद्यात् सूत्रेण भ्रमयुग्मकम् ।
मत्स्यसन्धिद्वयं त्वेवं दक्षिणोत्तरयोर्भवेत् ॥ ३१-३ ॥
तन्मध्ये पातयेत्सूत्रं दक्षिणोत्तरसिद्धये ।
यदि वा प्राक्पराक्तुल्यसूत्रेणोत्तरदक्षिणे ॥ ३१-४ ॥
अङ्क्येदपरादङ्कात् पूर्वादपि तथैव ते ।
मत्स्यमध्ये क्षिपेत्सूत्रमायतं दक्षिणोत्तरे ॥ ३१-५ ॥
मतक्षेत्रार्धमानेन मध्याद्दिक्ष्वङ्कयेत्ततः ।</description>
    </item>
    
    <item>
      <title>३२</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/32/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/32/</guid>
      <description>द्वात्रिंशमाह्निकम्
&amp;quot; विवेकः &amp;quot;
शुद्धाशुद्धाध्वभिदा द्विगह्वरं मुद्रयत्यशेषजगत् ।
संविद्रूपतया यः कलयतु स किल्विषं सतां कालः ॥
इदानीं मुद्राविधिमभिधातुमुपक्रमते&amp;ndash;
अथ कथये मुद्राणां गुर्वागमगीतमत्र विधिम् ।
तमेव आह&amp;ndash;
मुद्रा च प्रतिबिम्बात्मा श्रीमद्देव्याख्ययामले ।
उक्ता बिम्बोदयश्रुत्या वाच्यद्वयविवेचनात् ॥ ३२-१ ॥
तत्र श्रीदेव्यायामले
&amp;ldquo;प्रतिबिम्बोदयो मुद्रा… ।&amp;rdquo;
इत्येवंरूपाया बिम्बोदयश्रुतेः पञ्चमीष्ठ्यर्थबहुव्रीहिद्वारस्य
वाच्यद्वयस्य विवेकमाश्रित्य परसंविदाकृतिरूपत्वात् प्रतिबिम्बात्मा
मुद्रा उक्ता&amp;ndash;इति वाक्यार्थः । इदं च अत्र वाच्यद्वयम्&amp;ndash;
प्रतिराभिमुख्ये, तेन बिम्बसन्निधिं निमित्तीकृत्य बिम्बैकनियत उदयो
यस्येति बिम्बस्य प्रतिबिम्बोत्पत्तिनिमित्तत्वमुक्तम्, बिम्बस्य
अभिव्यक्तिलक्षण उदयः प्रतिगतः प्राप्तो यस्मादिति प्रतिबिम्बस्य</description>
    </item>
    
    <item>
      <title>३३</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/33/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/33/</guid>
      <description>त्रयस्त्रिंशमाह्निकम्
&amp;quot; विवेकः &amp;quot;
परमानन्दसुधानिधिरुल्लसदपि बहिरशेषमिदम् ।
विश्रमयन्परमात्मनि विश्वेशो जयति विश्वेशः ॥
ननु इह एकैव विश्वामर्शनसारा संविदस्तीति उपास्योपासकभाव एव
तावत् न न्याय्यः, तत्रापि उपास्यानां को भेदः, तत्
किमिदमनेकचक्रात्मकत्वमुपदिष्टम्?&amp;ndash;इत्याशङ्कां गर्भीकृत्य
द्वितीयार्धेन तदेकीकारमेव प्रणिगदितुमाह&amp;ndash;
अथावसरसम्प्राप्त एकीकारो निगद्यते ।
तमेव आह&amp;ndash;
यदुक्तम् चक्रभेदेन सार्धं पूज्यमिति त्रिकम् ।
तत्रैष चक्रभेदानामेकीकारो दिशानया ॥ ३३-१ ॥
उक्तमिति&amp;ndash;प्रथमाह्निकादौ । तथा च तत्र&amp;ndash;
&amp;ldquo;एकवीरो यामलोऽथ त्रिशक्तिश्चतुरात्मकः ।&amp;rdquo;
इत्यादि
&amp;ldquo;एवं यावत्सहस्रारे निःसङ्ख्यारेऽपि वा प्रभुः ।
विश्वचक्रे महेशानो विश्वशक्तिर्विजृम्भते ॥&amp;rdquo; (१।११२)</description>
    </item>
    
    <item>
      <title>३४</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/34/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/34/</guid>
      <description>चतुस्त्रिंशमाह्निकम्
&amp;quot; विवेकः &amp;quot;
सुशिवः शिवाय भूयाद्भूयोभूयः सतां महानादः ।
यो बहिरुल्लसितोऽपि स्वस्माद्रूपान्न निष्क्रान्तः ॥
ननु यदि एक एव अयं चिदात्मा परमेश्वरः, तत्
किमाणवाद्युपायवैचित्र्येण?&amp;ndash;इत्याशङ्कां गर्भीकृत्य अत्रैव
द्वारद्वारिकया प्रवेशमभिधातुं द्वितीयार्धेन उपक्रमते&amp;ndash;
उच्यतेऽथ स्वस्वरूपप्रवेशः क्रमसङ्गतः ।
तमेव आह&amp;ndash;
यदेतद्बहुधा प्रोक्तमाणवं शिवताप्तये ।
तत्रान्तरन्तराविश्य विश्राम्येत्सविधे पदे ॥ ३४-१ ॥
ततोऽप्याणवसन्त्यागाच्छाक्तीं भूमिमुपाश्रयेत् ।
ततोऽपि शाम्भवीमेवं तारतम्यक्रमात्स्फुटम् ॥ ३४-२ ॥
बहुधेति&amp;ndash;ध्यानोच्चारादिरूपतया । अन्तरन्तरिति&amp;ndash;यथास्थानापेक्षया
वर्णेषु, तदपेक्षया च करणादाविति । सविधे इति&amp;ndash;स्वस्वरूपस्य ।
तत
इति&amp;ndash;स्वस्वरूपसविधवर्तिध्यानादिविश्रान्त्यनन्तरम् ।
आणवसन्त्यागादिति&amp;ndash;ज्ञेयहाने हि ज्ञाने एव विश्रान्तिराधेया&amp;ndash;इति</description>
    </item>
    
    <item>
      <title>३५</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/35/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/35/</guid>
      <description>पञ्चत्रिंशमाह्निकम्
&amp;quot; विवेकः &amp;quot;
यः किल तैस्तैर्भेदैरशेषमवतार्य मातृकासारम् ।
शास्त्रं जगदुद्धर्ता जयति विभुः सर्ववित्कोपः ॥
इदानीं सर्वशास्त्रैकवाक्यतावचनद्वारा द्वितीयार्धेन
सर्वागमप्रामाण्यं प्रतिपादयितुं प्रतिजानीते&amp;ndash;
अथोच्यते समस्तानां शास्त्राणामिह मेलनम् ।
तत्र आगमस्यैव तावत् साधारण्येन लक्षणमाह&amp;ndash;
इह तावत्समस्तोऽयं व्यवहारः पुरातनः ॥ ३५-१ ॥
प्रसिद्धिमनुसन्धाय सैव चागम उच्यते ।
इह तावत् पुरातनीं प्रसिद्ध्यन्तरानुन्मूलितत्वेन चिरतरं
प्ररूढां प्रसिद्धिमनुसन्धाय समस्तोऽयं व्यवहारः&amp;ndash;सर्वे एव
तथा व्यवहरन्ति&amp;ndash;इत्यर्थः । सैव च प्रसिद्धिरागम उच्यते&amp;ndash;
तच्छब्दव्यवहार्या भवेत्&amp;ndash;इत्यर्थः । यदुक्तम्&amp;ndash;
&amp;ldquo;प्रसिद्धिरागमो लोके… ।&amp;rdquo;
इति ॥
ननु</description>
    </item>
    
    <item>
      <title>३६</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/36/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/36/</guid>
      <description>षट्त्रिंशमाह्निकम्
&amp;quot; विवेकः &amp;quot;
अंशांशिकाक्रमेण स्फुटमवतीर्णं यतः समस्तमिदम् ।
शास्त्रं पूर्णाहन्तामर्शमयः शब्दराशिरवतु स वः ॥
इदानीं सर्वशास्त्रविश्रान्तिधाम्नः प्रक्रान्तस्य शास्त्रस्य
आयातिक्रमं कथयितुमुपक्रमते&amp;ndash;
आयातिरथ शास्त्रस्य कथ्यतेऽवसरागता ।
एतदेव आह&amp;ndash;
श्रीसिद्धादिविनिर्दिष्टा गुरुभिश्च निरूपिता ।
भैरवो भैरवी देवी स्वच्छन्दो लाकुलोऽणुराट् ॥ ३६-१ ॥
गहनेशोऽब्जजः शक्रो गुरुः कोट्यपकर्षतः ।
नवभिः क्रमशोऽधीतं नवकोटिप्रविस्तरम् ॥ ३६-२ ॥
एतैस्ततो गुरुः कोटिमात्रात् पादं वितीर्णवान् ।
दक्षादिभ्य उभौ पादौ संवर्तादिभ्य एव च ॥ ३६-३ ॥
पादं च वामनादिभ्यः पादार्धं भार्गवाय च ।</description>
    </item>
    
    <item>
      <title>३७</title>
      <link>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/37/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/trikam/tantrAlokaH/jayaratha-TIkA/37/</guid>
      <description>सप्तत्रिंशमाह्निकम्
&amp;quot; विवेकः &amp;quot;
यन्मयतयेदमखिलं परमोपादेयभावमभ्येति ।
भवभेदास्त्रं जयति श्रीमालिनी देवी ॥
तदेवमुपक्रान्तस्यैव शास्त्रस्य उपादेयभावं निर्णेतुं
प्रागुपजीवनेन पीठिकाबन्धमारचयति&amp;ndash;
उक्तनीत्यैव सर्वत्र व्यवहारे प्रवर्तिते ।
प्रसिद्धावुपजीव्यायामवश्यग्राह्य आगमः ॥ ३७-१ ॥
इह सार्वत्रिके व्यवहारे प्रवर्तिते पञ्चत्रिंशाह्निकोक्तनीत्या
प्रसिद्धावुपजीव्यायामागम एव अवश्यग्राह्यो न अन्यथा किञ्चित्
सिद्ध्येत् ॥ १ ॥
ननु लौकिकप्रमाणगोचरे वस्तुनि अस्तु प्रसिद्धिनिबन्धना सिद्धिः,
सकलप्रमाणागोचरे योगिनामपि अगम्ये शिवे तु कथमेवं स्यात्?&amp;ndash;
इत्याशङ्क्य आह&amp;ndash;
यथा लौकिकदृष्ट्यान्यफलभाक् तत्प्रसिद्धितः ।
सम्यग्व्यवहरंस्तद्वच्छिवभाक् तत्प्रसिद्धितः ॥ ३७-२ ॥
अन्येति&amp;ndash;अदृष्टम् ॥२ ॥</description>
    </item>
    
  </channel>
</rss>
