<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अष्ट प्रकरणानि on आगमे विश्वासटिप्पन्यः</title>
    <link>https://vishvAsa.github.io/AgamaH/hinduism/branches/shaivaH/aShTa_prakaraNAni/</link>
    <description>Recent content in &#43;अष्ट प्रकरणानि on आगमे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH/hinduism/branches/shaivaH/aShTa_prakaraNAni/index.xml" rel="self" type="application/rss+xml" />
    <item>
      <title>तत्त्वत्रयनिर्णयः</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-traya-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-traya-nirNayaH/</guid>
      <description>तत्त्वत्रयनिर्णयः
सद्योज्योतिः शिवाचार्यप्रणीतः
अघोरशिवाचार्यकृतवृत्तिसहितः
सिद्धानि यत्प्रसादाद् दृष्टादृष्टानि वाञ्छितान्यचिरात् । नत्वा शिवं विधास्ये तत्त्वत्रयनिर्णये वृत्तिम् ॥  तत्र तावदाचार्यः प्रारिप्सितप्रकरणस्याविघ्नपरिसामाप्त्यर्थं
तत्प्रतिपाद्येनार्थेन विशेषयन् परमेश्वरमेव प्रणमति-
पुम्भ्यः फलं विचित्रं ददाति संवीक्ष्य बन्धवैचित्र्यम् ।
स्वमहिम्नाऽनाद्युदयोऽनायत्तो नमो नमस्तस्मै ॥ १ ॥
अनादिरुदयः सर्वविषयज्ञानक्रियाप्रकाशो निर्मलत्वेन यस्य सोऽनाद्युदयः,
तस्याप्यादिमुक्तत्वाभ्युपगमेऽनवस्था स्यादिति भावः । अत एव चासौ न कस्यचिदायत्तः,
स्वतन्त्र इत्यर्थः । एवंविधो यः शक्त्यात्मना स्वेन महिम्ना बन्धचैचित्र्यमालोक्य
मलावृतत्वेनास्वतन्त्रेभ्यः पुरुषेभ्यो विचित्रं फलं ददाति । तत्र
पक्वमलेभ्यस्तत्पाकवैचित्र्यानुगुणं परापरमोक्षं ददाति,
अपक्वमलेभ्यस्तत्परिपाकार्थमेव कर्मवैचित्र्यानुगुणं भोगरूपं फलं</description>
    </item>
    
    <item>
      <title>तत्त्वप्रकाशः</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-prakAshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-prakAshaH/</guid>
      <description>तत्त्वप्रकाशः
श्रीकुमारकृतया तात्पर्यदीपिकया
श्रीमदघोरशिवाचार्यप्रणीतया वृत्त्या च सहितः ।
चिद्घन एको व्यापी नित्यः सततोदितः प्रभुः शान्तः ।
जयति जगदेकबीजं सर्वानुग्राहकः शम्भुः ॥ १ ॥
तात्पर्यदीपिका
नमः शर्वाय देवाय कारणत्रयहेतवे ।
निर्मलाय सदानन्दचित्स्वरूपाय शम्भवे ॥
शक्तिं सदाशिवं चेशं नत्वा देवीं सरस्वतीम् ।
तत्त्वप्रकाशतात्पर्यदीपिका क्रियते मया ॥
प्रारिप्सितस्यास्य शास्त्रस्याविघ्नेन परिसमाप्तिप्रचयगमनाद्यर्थं इष्टदेवतास्तुतिं  करोति- चिद्धन इति ।
नन्विष्टदेवतास्तुतिनमस्कारादेः शास्त्रपरिसमाप्तिप्रचयगमनादिहेतुता
कुतोऽवगम्यते ? शिष्टाचारानुमितादागमादिति ब्रूमः । शास्त्राद्यारम्भे
शिष्टैरिष्टदेवतास्तुतिनमस्कारादेः क्रियमाणस्य तदिष्टपरिसमाप्त्यादिहेतुतां विना न
सम्भवः । तेनास्य तद्धेतुत्वम् तच्चागमादेवावगम्यते, अन्यस्य</description>
    </item>
    
    <item>
      <title>तत्त्वसंग्रहः</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-saMgrahaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/tattva-saMgrahaH/</guid>
      <description>तत्त्वसङ्ग्रहः
सद्योज्योतिःशिवाचार्यप्रणीतः
अघोरशिवाचार्यकृतया टीकया सहितः
शिवत्वं निर्मलं यस्य शश्वद्विश्वविलक्षणम् ।
तमहं सर्वदं वन्दे श्रीमदभ्रसभापतिम् ॥
पदवाक्यप्रमाणज्ञः सद्योज्योतिर्गुरूत्तमः ।
साक्षादिव शिवोऽस्माभिरलक्ष्यमतिवैभवः ॥
तत्त्वसङ्ग्रहचन्द्रस्य प्रकाशाय वितानिता ।
श्रीनारायणकण्ठेन बृहट्टिका शरन्निशा ॥
तथापि खिन्नबुद्धीनां बृहट्टीकाप्रविस्तरे ।
हिताय लघुटीकाऽत्र मयेयमुपरच्यते ॥
तत्र तावदत्रभवानाचार्यः परमशिवप्रणामपूर्वकं प्रकरणकरणं
प्रतिजानीते-
चिदचिन्नेतारमजं सर्वज्ञं शङ्करं प्रणम्याहम् । मन्दमतिबोधहेतोस्तत्त्वानि वदामि सङ्क्षेपात् ॥ १ ॥ चितां बद्धात्मनाम्, अचितां च बिन्दुमायातत्कार्याणां नेतारम् अधिष्ठितारम्,  साक्षात्परम्परया च शुद्धाशुद्धजगदुपादानेनात्मनां यथार्हं
शुद्धाशुद्धभोगप्रदमित्यर्थः । अतश्च जगतः सन्निवेशादिमत्त्वेन कार्यत्वात्</description>
    </item>
    
    <item>
      <title>नादकारिका</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/nAdakArikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/nAdakArikA/</guid>
      <description>नादकारिका
 भट्ट-रामकण्ठ-प्रणीता अघोरशिवाचार्यकृतव्याख्यासहिता बुद्ध्यस्मितामनोभ्यो विद्यातो रागतः कलायाश्च । मायापुंशक्तिभ्यो नादोऽन्यो दृश्यते ध्वनिभ्योऽपि ॥ १ ॥ नादातीतं शिवं नत्वा नादज्ञानप्रसिद्धये । श्रीरामकण्ठरचितां व्याख्यास्ये नादकारिकाम् ॥ अस्मिता अहङ्कारः । ततश्च बुद्ध्यादीनां मायान्तानां तत्त्वानां  स्वकार्यैरेव सिद्धेः कार्यान्तरहेतुत्वे च प्रमाणाभावात् पुरुषस्य
तच्छक्तेश्चाविकारित्वेन वाक्समवायायोगाद् ध्वनीनां च स्थूलानामुत्पत्त्यपवर्गयोगित्वेन
कारणान्तरापेक्षित्वाद् अपिशब्देन तदुद्भूतानां वर्णानां च
क्रमभावित्वेनाभिधायकत्वानुपपत्तेस्तत्कारणत्वेन नादो दृश्यते, प्रमाणेन निश्चीयत
इत्यर्थः ॥ १ ॥
 तथा हि- श्रोत्रग्राह्या वर्णा उच्चरितध्वंसिनः क्रमस्थितयः । अपरस्परोपकारादविशिष्टा नार्थवाचका युक्ताः ॥ २ ॥ ननु पदान्येव तावत्प्रकृतिप्रत्ययविभागेनार्थप्रतीतिकारणानि भवन्तु, वाक्यमे(व)  वा विशिष्टक्रियाकाराकान्वयं (रकान्वितम्) तद्धेतुत्वेनास्तु, अत आह-</description>
    </item>
    
    <item>
      <title>परमोक्ष-निरास-कारिका</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/para-moxa-nirAsa-kArikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/para-moxa-nirAsa-kArikA/</guid>
      <description>परमोक्षनिरासकारिका सद्योज्योतिःशिवाचार्यप्रणीता भट्टरामकण्ठकृतव्याख्यासहिता यां साङ्ख्ययोगविद्वांसो गतिं मोहात् प्रपेदिरे । वेदान्तज्ञानविद्वांसो गतिमिच्छन्ति वैदिकीम् ॥ पाञ्चरात्ररता ये च ये च योगिमहेश्वराः । प्रमाणाग्नेयकर्तृत्वविशिखामलकारकाः ॥ प्रवदन्ति मलासिद्धा ये चान्ये मोक्षवादिनः । इति रौरवसूत्रम् तदियता शिवहस्तस्य प्राधान्यं प्रतिपाद्याधुना दीक्षा-फलस्य प्रमाणस्य  तावद् व्यतिरेकेण समानासमानतन्त्रान्तरगी-तानि फलानि दर्शयितुं यां
साङ्ख्ययोगविद्वाम्स इत्यादेः सार्धसूत्रद्वयस्य कारिकाभिरर्थमाह 
 सत्संस्कारस्य यस्येदमङ्गजातं निरूपितम् । तत्फलव्यतिरेकाय यदुक्तं फलवर्णनम् ॥ १ ॥ यस्य शिवहस्तादीन्यङ्गानि दत्तपूर्वाणि, तस्य संस्कारस्या-  योगान्ययोगव्यवच्छेदेनापवर्गकारणत्वतः सदिति विशेषितस्य दीक्षाख्यस्य यत्फलं</description>
    </item>
    
    <item>
      <title>भोगकारिका</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/bhoga-kArikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/bhoga-kArikA/</guid>
      <description>सद्योज्योतिःशिवाचार्यप्रणीता
अघोरशिवाचार्यकृतवृत्तिसहिता
शिवं प्रणम्य सद्भोगमोक्षदं मन्दचेतसाम् ।
हिताय लेशतः स्पष्टं व्याख्यास्ये भोगकारिकाम् ॥
इह हि तत्रभवद्भिः सद्योज्योतिष्पादैः प्रकरणप्रतिपाद्यमानं
भोगमोक्षात्मकमर्थं सूचयद्भिस्तस्यैवाऽविघ्नपरिसमाप्त्यर्थं प्रथमं
परमशिवनमस्कारः क्रियते-
त्रिबन्धिचित्कलायोगभोगविश्लेषमोक्षदम् ।
सर्वकालक्रमार्थज्ञं प्रणम्याजं शिवं ध्रुवम् ॥ १ ॥
त्रयो बन्धाश्च मलकर्ममायालक्षणास्ते विद्यन्ते येषां ते त्रिबन्धिनः, तेषां  त्रिबन्धिनां सकलाख्यानां चितामात्मनां योऽयं कलायोगः
सूक्ष्मदेहारम्भककलादिपृथ्व्यन्ततत्त्वात्मकै-स्तत्तद्भुवनजदेहरूपैश्च मायीयैरवयवैः
सम्बन्धः, तेन भोगं तद्विश्लेषेण मोक्षं च यो ददाति, तं तादृशम् । अनेन
शिवस्यानादिमुक्तत्वेन सर्वाऽनुग्राहकत्वं सर्वकर्तृत्वं च सूच्यते । अत एव च-
सर्वकालक्रमार्थज्ञम् । सर्वं च भूतादिरूपं कालक्रमं सर्वांश्च</description>
    </item>
    
    <item>
      <title>मोक्षकारिका</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/moxakArikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/moxakArikA/</guid>
      <description>मोक्षकारिका
सद्योज्योतिःशिवाचार्यप्रणीता
भट्टरामकण्ठकृतव्याख्यासहिता
याभ्यां प्रकाशितं वर्त्म सिद्धान्ते सिद्धभावतः ।
गुरूणामपि तौ वन्द्यौ सद्योज्योतिर्बृहस्पती ॥
भोगमोक्षप्रदं नत्वा भोगमोक्षाय शङ्करम् ।
भोगमोक्षेषु सङ्क्षेपाद् व्याख्यास्ये मोक्षकारिकाम् ॥
इह हि  रुरुसिद्धान्तसंसिद्धौ भोगमोक्षौ ससाधनौ । वच्मि (भो० का० २) इति
प्रतिज्ञायां पूर्वम् भोक्तुर्भोगश्चितेर्व्यक्तिः (भो० का० ७३) इत्यादिना भोगो भोक्तारश्च
पशवोऽस्वतन्त्राः, तेषां च भोगसाधनं कार्यकरणादिरूपं क्षित्यादिकलान्तं
विश्वं विश्वोपादानकारणं च मायार्थं प्रतिपादितम्, अधुना तु भोगसिद्धये
भोक्तृणां किं तत्स्वत एव प्रवर्तते, उत कर्तृप्रेरितमित्यत्र साधनान्तरं
कर्तृलक्षणमुच्यते-
 अजातमलसम्बन्धः सर्वज्ञः सर्वकृद् विभुः । सकलो निष्कलोऽनन्तः स्वेच्छानन्तरकार्यकृत् ॥ १ ॥ निर्मुक्तातिशयैश्वर्यो मायां विक्षोभ्य शक्तिभिः । भोगिनां भुक्तये विश्वं विचित्रं कुरुते शिवः ॥ २ ॥ विश्वं मायोपादानत्वेन पूर्वोक्तं भोगसाधनमदृष्ट-कर्तृकम् । तस्मिन्  विशिष्टकार्यत्वाद् विशिष्टज्ञानक्रियाकर्तृत्वं कुम्भकारादिजन्यवन्निश्चितमिति विश्वस्य</description>
    </item>
    
    <item>
      <title>रत्नत्रयपरीक्षा</title>
      <link>https://vishvAsa.github.io/AgamaH/hinduism/branches/shaivaH/aShTa_prakaraNAni/ratnatrayaparIxA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH/hinduism/branches/shaivaH/aShTa_prakaraNAni/ratnatrayaparIxA/</guid>
      <description>रत्नत्रयपरीक्षा
श्रीकण्ठसूरिप्रणीता
अघोरशिवाचार्यकृतरत्नत्रयोल्लेखिन्या समेता
शिवं शिवकरं नत्वा सिद्धान्तार्थप्रकाशकम् । रत्नत्रयपरीक्षार्थः सङ्क्षेपेण प्रकाश्यते ॥ कैश्चिद् वेददृशाऽपरैः कुलधिया न्यायानुवृत्त्येतरै- रन्यैश्च स्वमनीषया मलिनितं मोहेन रत्नत्रयम् । तस्मात् कर्णविभूषणाय विदुषां भूयोऽपि सद्व्याक्रिया- शाणोल्लेखनसंस्कृतं तदधुना सोऽहं करोम्युज्ज्वलम् ॥ नमः शिवाय शक्त्यै च बिन्दवे शाश्वताय च । गुरवे च गणेशाय कार्तिकेयाय धीमते ॥ १ ॥ अत्र च पूर्वार्द्धेन प्रकरणप्रतिपाद्यं रत्नत्रयं प्रस्तावयन् प्रणमति ।  उत्तरार्धेन सकलसंहितानामवतारकत्वेन गुरुं भगवन्तं श्रीकण्ठनाथं
सर्वविघ्नापहं च गणपतिं सिद्धान्तशास्त्रश्रवणविशेषितज्ञानं च
कार्तिकेयमस्यैवाविघ्नपरिसमाप्त्यर्थमभिवन्दते ॥ १ ॥</description>
    </item>
    
  </channel>
</rss>
