+++
title = "पाठः"

+++
## ०१
दुःखत्रयाभिघाताज् जिज्ञासा तदप[^1]घातके हेतौ ।  
दृष्टे सापार्था चेन् नैकान्तात्यन्ततोऽभावात् ॥ १॥  
  
1 अभि M, G(A, D, G); अव J, S  
## ०२
दृष्टवदानुश्रविकः स ह्यविशुद्धि[^1] क्षयातिशययुक्तः ।  
तद्विपरीतः श्रेयान् व्यक्ताव्यक्तज्ञविज्ञानात् ॥ २॥  
  
1 अविशुद्धः M  
## ०३
मूलप्रकृतिरविकृतिर्महदाद्याः[^1] प्रकृतिविकृतयः सप्त ।  
षोडशकस्तु विकारो न प्रकृतिर्न विकृतिः पुरुषः ॥ ३॥  
  
1 आद्या V1, V2  
## ०४
दृष्टमनुमानमाप्तवचनं च[^1] सर्वप्रमाणसिद्धत्वात् ।  
त्रिविधं प्रमाणमिष्टं प्रमेयसिद्धिः प्रमाणाद्धि ॥ ४॥  
  
1 आप्तं वचनं V (editor's emendation)  
## ०५
प्रतिविषयाध्यवसायो दृष्टं त्रि[^1]विधमनुमानमाख्यातम्।  
तल्लिङ्गलिङ्गि[^2]पूर्वकमाप्तश्रुतिराप्तवचनं तु३ ॥ ५॥  
  
1 द्वि V2 2 लिङ्गि-लिङ्ग K 3 च V2, V1, J  
## ०६
सामान्यतस्तु दृष्टादतीन्द्रियाणां प्रतीतिर[^1]नुमानात् ।  
तस्मादपिचासिद्धं परोऽक्षमाप्तागमात् सिद्धं[^2] ॥ ६॥  
  
1 प्रसिद्धिर् V2, V1, G(D), Y 2 साध्यम् Y, M  
## ०७
अतिदूरात् सामीप्यादिन्द्रियघातान् मनोऽनवस्थानात् ।  
सौक्ष्म्याद् व्यवधानादभिभवात् समानाभिहारच्च ॥ ७॥  
  
## ०८
सौक्ष्म्यात् तदनुपलब्धिर्नाभावात् कार्यतस्तदुपलब्धिः १ ।  
महदादि तच्च[^2] कार्यं प्रकृतिविरूपं सरूपं[^3] च ॥ ८॥  
  
1 उपलब्धेः J, V, K 2 तच्च महदादि D  
3 सरूपं विरूपं J, V; विरूपं स्वरूपं G (G)  
## ०९
असदकरणादुपादानग्रहणात् सर्वसम्भवाभावात् ।  
शक्तस्य शक्यकरणात् कारणभावाच्च सत्कार्यम् ॥ ९॥  
  
## १०
हेतुमदनित्यमव्यापि सक्रियमनेकमाश्रितं लिङ्गम् ।  
सावयवं परतन्त्रं व्यक्तं विपरीतमव्यक्तम् ॥ १०॥  
  
## ११
त्रिगुणमविवेकि विषयः सामान्यमचेतनं प्रसवधर्मि ।  
व्यक्तं तथा प्रधानं तद्विपरीतस्तथा च पुमान् ॥ ११॥  
  
## १२
प्रीत्यप्रीतिविषादात्मकाः प्रकाशप्रवृत्ति[^1]नियमार्थाः ।  
अन्योऽन्याभिभवाश्रय जननमिथुनवृत्तयश्च गुणाः ॥ १२॥  
  
1 प्रवृत्तिर् K  
## १३
सत्त्वं लघु प्रकाशकमिष्टमुपष्टम्भकं १,[^2] चलं च रजः ।  
गुरु वरणकमेव तमः प्रदीपवच्चार्थतो वृत्तिः ॥ १३॥  
  
1 प्रकाशम् K 2उपस्तम्भकं D  
## १४
अविवेक्यादि हि सिद्धं[^1] त्रैगुण्यात् तद्विपर्यया[^2]भावात् ।  
कारणगुणात्मकत्वात् कार्यस्याव्यक्तमपि सिद्धम् ॥ १४॥  
  
1 [my emendation]; --आदि सिद्धः V1, V2; आदिः सिद्धः G, J, Y, M;  
आदेः सिद्धिः V, D, S; आदिर्हि सिद्धं K 2 विपर्यये V  
भेदानां परिमाणात् समन्वयाच्छक्तितः प्रवृत्तेश्च ।  
कारणकार्यविभागादविभागाद् वैश्वरूपस्य[^1] १५॥  
  
1 रूप्यस्य J, Y, M, V, K  
## १६
कारणमस्त्यव्यक्तं प्रवर्तते त्रिगुणतः समुदयाच्च[^1] ।  
परिणामतः[^2] सलिलवत् प्रतिप्रति३गुणाश्रय४विशेषात् ॥ १६॥  
  
1 समुदयाश् K 2 परिमाण V2  
3 प्रतिपत्ति V1 3 and 4 पॄथक् पॄथग् भाजन V2(comm)  
## १७
सङ्घातपरार्थत्वात् त्रिगुणादिविपर्ययादधिष्ठानात् ।  
पुरुषोऽस्ति भोक्तृभावात् कैवल्यार्थं[^1] प्रवृत्तेश्च ॥ १७॥  
  
1 र्थ V1, M, K  
## १८
जनन[^1]मरणकरणानां प्रतिनियमादयुगपत् प्रवृत्तेश्च ।  
पुरुषबहुत्वं सिद्धं त्रैगुण्य[^2]विपर्ययाच्चैव ॥ १८॥  
  
1 जन्म V2, V1, G(B, D), M, V, K, D 2 त्रि-गुणादि V2, V1, Y  
## १९
तस्माच्च विपर्यासात्[^1] सिद्धं साक्षित्वमस्य पुरुषस्य ।  
कैवल्यं माध्यस्थ्यं द्रष्टृत्वमकर्तृभावश्च २,३ ॥ १९॥  
  
1 विपर्ययात् V1 2 द्रष्टित्वम् V2; प्रष्ठित्वम् V1 3  
भावाच् V2  
## २०
तस्मात् तत्संयोगादचेतनं चेतनावदिव लिङ्गम् ।  
गुण[^1]कर्तृत्वे च[^2] तथा कर्तेव भवत्यु३दासीनः४ ॥ २०॥  
  
1 गुणाः V2 2.अपि J, M, V 3 भवतीत्य् G (note) 4  
उदासीना V2  
## २१
पुरुषस्य दर्शनार्थं कैवल्यार्थं[^1] तथा प्रधानस्य ।  
पङ्ग्वन्धवदुभयोरपि संयोगस्तत्कृतः सर्गः ॥ २१॥  
  
1 दर्शनार्थः कैवल्यार्थस् Y  
## २२
प्रकृतेर्महांस्ततोऽहङ्कारस्तस्माद् गणश्च[^1] षोडशकः ।  
तस्मादपि षोडशकात् पञ्चभ्यः पञ्च भूतानि ॥ २२॥  
  
1 तु V1  
## २३
अध्यवसायो बुद्धिर्धर्मो ज्ञानं विरागाइश्वर्यम् ।  
सात्त्विकमेतद्रूपं तामसमस्माद् विपर्यस्तम् ॥ २३॥  
  
## २४
अभिमानोऽहङ्कारस्तस्माद् द्विविधः प्रवर्तते सर्गः ।  
एकादशकश्च गणस्त[^1]न्मात्रः[^2] पञ्चकश्चैव३ ॥ २४॥  
  
1 ऐन्द्रियैकादशकः V1, G(B), Y, M  
2 मात्र  J, M, V, K, S; मात्रकः V1 3 पञ्चकञ् S  
## २५
सात्त्विकैकादशकः प्रवर्तते वैकृतादहङ्कारात् ।  
भूतादेस्तन्[^1]मात्रः स तामसस्तैजसादुभयम् ॥ २५॥  
  
1 तान् Y, M (var), V  
## २६
बुद्धीन्द्रियाणि चक्षुः[^1] श्रोत्रघ्राणरसन[^2]त्वगाख्यानि३ ।  
वाक्पाणिपादपायूपस्थान्४ कर्मेन्द्रियान्याहुः ॥ २६॥  
  
1 श्रोत्र V1, M; कर्ण Y, M (var)  
2 + 3 त्वक् चक्षू रसन नासिकाख्यानि V1, Y, M  
3 स्पर्शनानि V2; स्पर्शनकानि G 4 पस्थाः V2, Y;  
पस्थं K  
## २७
उभयात्मकमत्र मनः सङ्कल्पकमिन्द्रियं च साधर्म्यात् ।  
गुणपरिणामविशेषान् नानात्वं बाह्य[^2]भेदाच्च३,[^1] ॥ २७॥  
  
1 in V2 and Y सङ्कल्पकमत्र मनः तच् चेन्द्रियमुभयथा  
समाख्यातमन्तस्त्रिकाल विषयं तस्मादुभय प्रचारं तत्   
V2, Y  
2 ग्राह्य M 3 भेदाश् G(A, E, F), J, V, S, D  
## २८
शब्दादिषु[^1] पञ्चानामालोचनमात्रमिष्यते वृत्तिः ।  
वचनादानविहरणोत्सर्गानन्दाश्च[^2] पञ्चानाम् ॥ २८॥  
  
1 रूपादिषु V2, V1, G(B, D) Y, V 2 -s tu V2, V1, M  
## २९
स्वालक्षण्यं[^1] वृत्तिस्त्रयस्य सैषा भवत्यसामान्या ।  
सामान्यकरणवृत्तिः प्राणाद्या वायवः पञ्च ॥ २९॥  
  
1 लक्षण्या  V1, M  
## ३०
युगपच्चतुष्टयस्य तु[^1] वृत्तिः क्रमशश्च तस्य निर्दिष्टा ।  
दृष्टे तथाप्यदृष्टे त्रयस्य तत्पूर्विका वृत्तिः ॥ ३०॥  
  
1 हि M  
## ३१
स्वां स्वां प्रतिपद्यन्ते परस्पराकूतहेतुकां[^1] वृत्तिम् ।  
पुरुषार्थैव हेतुर्न केनचित् कार्यते करणम् ॥ ३१॥  
  
1 हैतुकी M K, J; हेतुकीं V1(comm); हेतुकी Y  
## ३२
करणं त्रयोदशविधं तदाहरण[^1]धारणप्रकाशकरम् ।  
कार्यं च तस्य दशधाहार्यं धार्यं प्रकाश्यं च ॥ ३२॥  
  
1 आग्रहण V1,  
## ३३
अन्तःकरणं त्रिविधं दशधा बाह्यं त्रयस्य विषयाख्यम् ।  
साम्प्रतकालं बाह्यं त्रिकालमाभ्य[^1]न्तरं करणम् ॥ ३३॥  
  
1 अभ्य् V2, D  
## ३४
बुद्धीन्द्रियाणि तेषां पञ्च विशेषाविशेषविषयाणि[^1] ।  
वाग्भवति शब्दविषया शेषाणि तु[^2] पञ्चविषयाणि[^1] ॥ ३४॥  
  
1 विषयीणि V1, J 2 शेषाण्यपि V2, V1, Y, M  
## ३५
सान्तःकरणा बुद्धिः सर्वं विषयमवगाहते यस्मात् ।  
तस्मात् त्रिविधं करणं द्वारि द्वाराणि शेषाणि ॥ ३५॥  
  
## ३६
एते प्रदीपकल्पाः परस्परविलक्षणा गुणविशेषाः ।  
कृत्स्नं पुरुषस्यार्थं प्रकाश्य बुद्धौ प्रयच्छन्ति ॥ ३६॥  
  
## ३७
सर्वं प्रत्युपभोगं यस्मात् पुरुषस्य साधयति बुद्धिः ।  
सैव च विशिनष्टि पुनः[^1] प्रधानपुरुषान्तरं सूक्ष्मम् ॥ ३७॥  
  
1 ततः M  
## ३८
तन्मात्राण्यविशेषास्तेभ्यो भूतानि पञ्च पञ्चभ्यः ।  
एते स्मृता विशेषाः शान्ता घोराश्च मूढाश्च[^1] ॥ ३८॥  
  
1 सन्तो शान्तो ? घोरश्च मूढश्च V1  
## ३९
सूक्ष्मा मातापितृजाः सह प्रभूतैस्त्रिधा विशेषाः स्युः ।  
सूक्ष्मास्तेषां नियता मातापितृजा निवर्तन्ते ॥ ३९॥  
  
## ४०
पूर्वोत्पन्नमसक्तं नियतं महदादिसूक्ष्मपर्यन्तम् ।  
संसरति निरुपभोगं[^1] भावैरधि[^2]वासितं लिङ्गम् ॥ ४०॥  
  
1 निरूप-भोगं G 2 अति V2  
## ४१
चित्रं यथाश्रयमृते स्थाण्वा[^1]दिभ्यो विना यथा[^2] छाया ।  
तद्वद् विना विशेषैर्न तिष्ठति३ निराश्रयं लिङ्गम् ॥ ४१॥  
  
1 तन्त्व् K 2 यथा विना G, D 3 स् तिष्ठति न M  
## ४२
पुरुषार्थहेतुकमिदं निमित्तनैमित्तिकप्रसङ्गेन ।  
प्रकृतेर्विभुत्वयोगान् नटवद् व्यवतिष्ठते[^1] लिङ्गम् ॥ ४२॥  
  
1 व्यातिष्ठते T  
## ४३
सांसिद्धिकाश्च भावाः प्राकृतिका वैकृताश्च धर्माद्याः ।  
दृष्टाः करणाश्रयिणः कार्याश्रयिणश्च कललाद्याः ॥ ४३॥  
  
## ४४
धर्मेण गमनमूर्ध्वं गमनमधस्ताद् भवत्यधर्मेण ।  
ज्ञानेन चापवर्गो विपर्ययादिष्यते बन्धः ॥ ४४॥  
  
## ४५
वैराग्यात् प्रकृतिलयः संसारो भवति राजसाद्[^1] रागात् ।  
ऐश्वर्यादविघातो विपर्ययात् तद्विपर्यासः ॥ ४५॥  
  
1 राजसाद् भवति V1(comm), M  
## ४६
एष प्रत्ययसर्गो विपर्ययाशक्तितुष्टिसिद्ध्याख्यः ।  
गुणवैषम्य[^1]विमर्दात्[^2] तस्य च३ भेदास्तु पञ्चाशत् ॥ ४६॥  
  
1 वैशम्य K 2 विमर्शात् T, K; विमर्देन V2,  
V1(comm), J, M; विमर्दे V1  
3 missing V2, V1, J, M  
## ४७
पञ्च विपर्ययभेदा भवन्त्यशक्तेश्च[^1] करणवैकल्यात् ।  
अष्टाविंशतिभेदास्तु[^2]ष्टिर्नवधाष्टधा सिद्धिः ॥ ४७॥  
  
1 अशक्तिश् V1, G (except for D), J, Y, V, K 2  भेदा V1,  
J, Y, M, V, K  
## ४८
भेदस्तमसोऽष्टविधो मोहस्य च दशविधो महामोहः ।  
[^1]तामिस्रोऽष्टा[^2]दशधा तथा भवत्यन्धतामिस्रः[^1] ॥ ४८॥  
  
1 तामिश्रो, अः D 2 ऽष्ट G;. ऽष्टो K  
## ४९
एकादशेन्द्रियवधाः[^1] सह बुद्धिवधैरशक्तिरुद्दिष्टा[^2] ।  
सप्तदश वधा३ बुद्धेर्वि४पर्ययात्५ तुष्टिसिद्धीनाम् ॥ ४९॥  
  
1 वधा G 2 उपदिष्टा J, K 3 सप्तदशधा G; .  
च J, K; । तु D  
४ बुद्धिः Y 5 विपर्ययाः J; विपर्यया K  
## ५०
आध्यात्मिकाश्चतस्रः[^1] प्रकृत्युपादानकालभाग्या[^2]ख्याः ।  
बाह्या विषयोपरमाच्च पञ्च३ नव४ तुष्टयोऽभिमताः ५ ॥ ५०॥  
  
1 आध्यात्मिक्यश् G(E), Y, M; अध्यात्मिकाश् K 2 भाग  
V1, G(F), D  
3 रमात् पञ्च च Y, V, K;  रमात् पञ्च J, M, B, S;  
रमाश्च पञ्च V1, G(D); रमाः पञ्च D  
4 नव च M 5 हिताः G(D, F), Y, M, D  
## ५१
ऊहः शब्दोऽध्ययनं दुःखविघातास्त्रयः[^1] सुहृत्प्राप्तिः ।  
दानं च सिद्धयोऽष्टौ[^2] सिद्धेः३ पूर्वोऽङ्कुशस्त्रिविधः ॥ ५१॥  
  
1 विघात-त्रयं V1, M 2 सिद्ध-योगो K 3 सिद्धि V2;  
सिद्धे V1  
## ५२
न विना भावैर्लिङ्गं न विना लिङ्गेन भाव[^1]निर्वृत्तिः[^2] ।  
लिङ्गाख्यो भावाख्यस्तस्माद् द्विविधाः प्रवर्तते३ सर्गः ॥ ५२॥  
  
 var  लिङ्गाख्यो भावाख्यस्तस्माद् भवति द्विविधा सर्गः ॥ ५२॥  
  
1 भावेन लिङ्ग V1  
2 विनिवृत्तिः V1; संसिद्धिः Y, M(var.); निष्पत्तिः J, M(var)  
3 भवति द्विधा M  
## ५३
अष्टविकल्पो दैवस्त[^1]इर्यग्योनश्च[^2]-३ पञ्चधा भवति ।  
मानुष्य४श्चैक५विधः समासतो भौतिकः६ सर्गः ॥ ५३॥  
  
G(D) [uses neuter in the first three half-lines:  
अं instead of ओ, अस्, अश्, अश्  
1 देवस् V1 2 तिर्यग्योनिश् V1; तैर्यग्योन्यश् J 3  
[missing] G(D)  
4 मानुशकश् V (var) 5 त्वेक G(D) 6ऽयं त्रिधा G(D)  
## ५४
ऊर्ध्वं सत्त्वविशालस्तमोविशालश्च[^1] मूलतः सर्गः ।  
मध्ये रजोविशालो ब्रह्मादि[^2] स्तम्बपर्यन्तः३ ॥ ५४॥  
  
1 अस्तु V1, Y, M(var) 2  इः D 3 अं G (comm अः)  
## ५५
तत्र[^1] जरामरणकृतं[^2] दुःखं प्राप्नोति चेतनः पुरुषः ।  
लिङ्गस्यावि३निवृत्तेस्तस्माद् दुःखं स्वभावेन४ ॥ ५५॥  
  
1 अत्र V1, Y, M; अत्र जन्म Y(comm. to verse 1)  
2 [missing] V2 3 पि V1 4 समासेन V1, Y, M  
## ५६
इत्येष प्रकृतिकृतो[^1] महदादिविशेष[^2]भूतपर्यन्तः३ ।  
प्रतिपुरुषविमोक्षार्थं स्वार्थैव परार्था४रम्भः ॥ ५६॥  
  
1 कॄतौ G(D); कॄतः Y; विकॄइतः V1 2 विषय M  
3 प्रवर्तते तत्त्व भूत भावाख्यः Y, M(var.);  
प्रवर्तते वैकॄतः प्रजा सर्गः V1  
4 र्थम् V1  
## ५७
वत्सविवृद्धिनिमित्तं क्षीरस्य यथा प्रवृत्तिरज्ञस्य ।  
पुरुषविमोक्षनिमित्तं तथा प्रवृत्तिः प्रधानस्य ॥ ५७॥  
  
## ५८
औत्सुक्यनिवृत्त्यर्थं यथा क्रियासु प्रवर्तते लोकः ।  
पुरुषस्य विमोक्षार्थं[^1] प्रवर्तते तद्वदव्यक्तम् ॥ ५८॥  
  
1 पुरुष विमोक्ष निमित्तं V1  
## ५९
रङ्गस्य दर्शयित्वा निवर्तते नर्तकी यथा नृत्यात् ।  
पुरुषस्य तथात्मानं प्रकाश्य विनिवर्तते[^1] प्रकृतिः ॥ ५९॥  
  
1 निवर्तते G  
## ६०
नानाविधैरुपायैरु[^1]पकारिण्यनुपकारिणः पुंसः ।  
गुणवत्यगुणस्य सतस्तस्यार्थमपार्थकं चरति[^2] ॥ ६०॥  
  
1 नाना विधोपकारैः D 2 कुरुते G(D)  
## ६१
प्रकृतेः सुकुमारतरं न किञ्चिदस्तीति मे मतिर्भवति ।  
या दृष्टास्मीति पुनर्न दर्शनमुपैति पुरुषस्य ॥ ६१॥  
  
## ६२
तस्मान् न १बध्यतेऽद्धा न[^2] मुच्यते३ नापि संसरति कश्चित्४ ।  
संसरति बध्यते मुच्यते च नानाश्रया प्रकृतिः ॥ ६२॥  
  
1 मुच्यते G(C), D 2 ना पि G, M, K, D; न V1; [missing] V2  
3 बध्यते G(C), D; [missing] V2 4 पुरुषः B, D, S ;  
किञ्चित् V2  
## ६३
रूपैः सप्तभिरेव तु[^1] बध्नात्यात्मानमात्मना प्रकृतिः ।  
सैव च पुरुषार्थं प्रति[^2] विमोचयत्येकरूपेण ॥ ६३॥  
  
1 एवं V1, M; एव V2, G  
2 पुरुषस्यार्थं प्रति M; पुरुषस्यार्थं V2, D  
[This verse is missing in paramArtha's Chinese version (T)]  
## ६४
एवं तत्त्वाभ्यासान् नास्मि न मे नाहमित्यपरिशेषम् ।  
अविपर्ययाद् विशुद्धं केवलमुत्पद्यते ज्ञानम् ॥ ६४॥  
  
## ६५
तेन निवृत्तप्रसवामर्थवशात् सप्तरूपविनिवृत्ताम्[^1] ।  
प्रकृतिं पश्यति पुरुषः प्रेक्षकवदवस्थितः सुस्थः[^2] ॥ ६५॥  
  
1 विनिवृत्तः V2, V1 2 स्व स्थः V2, V1, J, M, V;  
स्वच्चः V(var), K  
## ६६
दृष्टा मयेत्यु[^1]पेक्षकैको दृष्टाहमित्युपरतान्या३ ।  
सति संयोगेऽपि तयोः प्रयोजनं नास्ति सर्गस्य ॥ ६६॥  
  
1 रङ्ग-स्थ इति G(D) 2 उपेक्षत K  
3 उपरतैका V2(?),V1, G(D); उपरमत्यन्या G(var),  
J(var), V, K, S  
## ६७
सम्यग्ज्ञानाधिगमाद् धर्मादीनामकारणप्राप्तौ ।  
तिष्ठति संस्कारवशाच्चक्रभ्रमवद्[^1] धृतशरीरः ॥ ६७॥  
  
1 भ्रमिवद् V, K  
## ६८
प्राप्ते शरीरभेदे चरितार्थत्वात् प्रधानविनिवृत्तौ ।  
ऐकान्तिकमात्यन्तिकमुभयं कैवल्यमाप्नोति ॥ ६८॥  
  
## ६९
[^1]पुरुषार्थ[^2]ज्ञानमि३दं गुह्यं परमर्षिणा समाख्यातम् ।  
स्थित्युत्पत्तिप्रलया४श्चिन्त्यन्ते५ यत्र भूतानाम् ॥ ६९॥  
  
1 परमा K 2 र्थं V1, D; र्था Y 3 र्थम् Y  
4 प्रलयाच् K 5 चिन्त्यते V1, K; चिन्त्यन्ते च Y  
## ७०
एतत् पवित्रमग्र्यं मुनिरासुरयेऽनुकम्पया प्रददौ ।  
आसुरिरपि पञ्चशिखाय तेन[^1] बहुधा[^2]कृतं तन्त्रम् ॥ ७०॥  
  
1 तेन च G, Y, M 2 बहुली M  
[This verse is not commented on by G]  
## ७१
शिष्य[^1]परम्परयागतमीश्वरकृष्णेन चैतदार्याभिः ।  
सङ्क्षिप्तमार्यमतिना सम्यग्विज्ञाय सिद्धान्तम् ॥ ७१॥  
  
1 शिष्ट K [This verse is not commented on by G]  
## ७२
सप्तत्यां किल[^1] येऽर्थास्तेऽर्थाः कृत्स्नस्य सृष्टितन्त्रस्य ।  
आख्यायिका[^2]विरहिताः परवादविवर्जिताश्चाऽपि ॥ ७२॥  
  
1 खलु K 2 व्याख्यायिका V1 3 चेति M, V  
[This verse is not commented on by G;  
paramArtha (T) remarks that it is not original]  
## ७३
तस्मात् समासदृष्टं शास्त्रमिदं नार्थतश्च परिहीणम् ।  
तन्त्रस्य[^1] बृहन्मूर्तेर्दर्पणसङ्क्रान्तमिव बिम्बम् ॥ ७३॥  
  
1  च M  
[This verse appears only in V1 and M, after the word समाप्तम्  ]  
The words of the साङ्ख्यकारिका  
(variant readings are not given)  
