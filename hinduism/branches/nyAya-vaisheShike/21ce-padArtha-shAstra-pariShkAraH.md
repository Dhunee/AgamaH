+++
title = "२१-तम-शतक-पदार्थ-शास्त्र-परिष्कारः"
unicode_script = "devanagari"
+++

## मङ्गलश्लोकः
॥ॐ हयग्रीवाय नमः॥  
पदार्थेषु भवेज् ज्ञानं  
जीर्णं कुब्जं न धिक्कृतम्।  
इति काले नवीकर्तुं  
युक्तिं देहि गजानन॥  
+++( प्रसिद्धस्य तर्कसङ्ग्रहस्याधुनिक-विज्ञानेन साकम् असामञ्जस्यं लक्ष्यते विशिष्य द्रव्य-लक्षणेषु।)+++  

काणादं पाणिनीयञ् च  
सर्व-शास्त्रोपकारकम्।  
इति नत्वाऽथ तस्यैव  
धाराम् अत्रानुवर्तये॥  
+++( “प्रतीति-शरणा नैयायिकाः” इति सति परिष्कारो युक्तः। प्रामाणिक-बुद्धेर् धीमतः कणाद-महर्षेर् अप्य् अयं शोधनयत्नो ऽन्-असम्मतः स्यात्।)+++

## ग्राह्यतमांश-कलनम्
- आधुनिक-भूत-शास्त्रम् अनु परमाणूनाम्, अणूनाम्, रूपस्य, शब्दस्य, तापस्य, क्रियाणां निर्वचनम्।
- तन् अनु नवः कश्चन पदार्थविभागः।
- चेतसो निर्वचनम्, बन्धस्य मोक्षस्य च।
- देव-तत्त्व-निर्णयः।

## स्थूलः‌ पदार्थभेदः
पदस्यार्थः पदार्थः। तज्-ज्ञानेन पुरुषार्थ-साधन-वैचक्षण्यम्।  
तेषु स्थूल-विभागो ऽनुबन्धे दर्शितः।  
+++( अस्यानुपपत्ताव् अपि शिष्टं न स्यात् तिरस्कार-भाजनम्। स्व-तन्त्रं हि तत्।)+++  

<details>
<summary>स्थूल-पदार्थ-विभाग-विस्तारः॥ (ईक्षितुम् अत्र नोदनीयम्।)</summary>

### स्थूल-पदार्थ-विभाग-विस्तारः

- अनपेक्षिताश्रयाः
  - सूचनात्मकाः
    - …
    - काल्पनिका अवकाशाः
    - काल्पनिक-द्रव्याणि काल्पनिकावकाशाश्रयाणि
    - परदेवताः
    - परा अकृतयः। 
    - रसाः। भावाः।
  - अवकाशः
    - देशः
    - कालः
- अपेक्षिताश्रयाः
  - द्रव्याण्य् अवकाशाश्रयाणि
    - स-परमाणूनि
      - परमाणवः
      - परमाणु-सङ्ग्रहाः
        - अणवः
        - अणु-सङ्ग्रहाः
    - अपरमाणूनि
      - चेतः
  - गुणाः पदार्थ-भेदकाः
    - …
    - जातिः
    - सम्बन्ध-मूलाः
      - …
      - पूर्वत्वम् अपरत्वम् …
      - अभावः
        - अन्योऽन्याभावः
        - अवकाशवृत्तयः
          - प्रागभावः
          - प्रध्वंसाभावः
          - अत्यन्ताभावः
  - सम्बन्धः
    - समवायः
  - कर्म

</details>

### अवकाशः
देशकालाव्+++(=Space-time)+++ अवकाशः। स विभुः। अपरमाणुः।  
अवकाशे परिधिः स्थानम्।  
सूचितात् स्थानात् स्थानान्तरस्य भेदः काल-लम्ब्य-दैर्घ्य+उच्चता-भेदैर् लक्ष्यते +++((Time, x, y, z) - spatio temporal coordinates.)+++।  
अतीतादि-व्यवहार-हेतुः कालः।+++(←तर्कसङ्ग्रहाद् इदम्।)+++  

ब्रह्माण्डम् इति देश-काल-सङ्ग्रहः साश्रित-गणः।

### सूचनात्मकाः
सूचनात्मका नित्याः।  
विभूनाम् आभिस् संसर्गस् त्व् अनित्यः।  
एषाम् प्रत्येकत्वम् To Hen (τό ἕν), The One, First, The Good, "unity" इत्यादिभिर् उच्यते।  
अनपेक्षिताश्रयाणाम् अपि तेषां चिन्तने कल्पिताश्रयः परमं व्योम, nous, ideal realm इत्यादिभिर् व्यपदिश्यते।

## द्रव्याणि तद्गुणाश् च तत्कर्माणि च
अवकाशाश्रयाणि द्रव्याणि।  

### परमाणुः
परमाणुषु वैशिष्ट्यं तद्-गुण-भेदैश् च तत्स्थानभेदेन च वर्तते। +++(अनेनानिर्वचनीयो **विशेषो** नाम पदार्थो ऽनावश्यको जातः।)+++  
तथाऽपि परमाणूनां स्थानं गतिञ् च निश्चप्रचं युगपद् वक्तुं न शक्यम्। +++(Heisenberg uncertainty principle.)+++  
किञ् च परमाणूनाम् अस्तित्व-सम्भावनायाः +++(→Probability of presence)+++ महान् भेदो वर्तते स्थानेषु।   
परमाणूनां युगपद् द्वैरूप्यम् - मूर्त्तिश् च +अस्तित्व-सम्भावना-गणना+++(=Wave function)+++ चेति।  
न परमाणवो नित्याः। तेषु परस्-पर-परिवर्तनं सम्भवति। +++(Eg: Conversion between massless and massive particles - say in nuclear physics)+++  
परमाणवो गुरवो ऽगुरवश् चेति। +++(Massless vs Massive particles: Bosons vs Fermions. "आद्य-पतनाऽसमवायि-कारणं गुरुत्वम्।" इति तर्कसङ्ग्रहे। विवरणम् [अत्र](https://www.youtube.com/watch?v=LIJSBjxD1l0&feature=youtu.be&list=PL7_6YPlfLKeRttlUiKQFoIpM1eNhyhUmt&t=1461) ।)+++  
अगुरुषु+उर्जा-वाहका कर्षण-सूचना-वाहकाश्+++(=graviton)+++ च। तेषु केचन प्रकाशगतयः प्रभावाहकाश्च। तेषु प्रभा-वाहकेषूर्जा-वैविध्यम्।+++(→photons of different energies.)+++  
परमाणूनां व्यवस्था-विशेषैर् उपाणु-पदार्थानां सम्भवः।  
गुरूणाम् परमाणूनां‌ सङ्ग्रहेण जायन्ते ऽणवः+++(=Atoms)+++। तेषाञ् च शतशः प्रकाराः।  

### अणुसङ्ग्रहः
कस्मिञ्चिद् अणु-सङ्ग्रहे ऽणुष्व् अन्तर-जनक-चालन-शक्तिश् चेद् अधिका परस्पराकर्षण-शक्तेर् अपेक्षया, स वायुर्+++(=Gas)+++ भवति। मध्यमञ् चेद् द्रवः+++(=Liquid)+++। अल्पञ् चेद् घनः+++(=Solid)+++।  

### शब्द-रूप-तापादि-गुणाः
ते हि सदा चलन्तः कम्पमानाऽपि वा। कम्पन-तीव्रता भिद्येते। इयं हि क्रिया एतद्धि शब्द-ताप-विस्तारादि-मेया। +++(यथा वायुषु PV=nRT।)+++  
तत्राणूनां कम्पन-तरङ्गाणि शब्दः, यत्र प्रासङ्गिक-कम्पन-दिक् तरङ्ग-दिग् एव +++(=longitudonal wave)+++। विरलेऽणु-सङ्ग्रहे न शब्दः सम्भवति।  
केचनाणु-सङ्ग्रहाः कांश्चन प्रभा-वाहकान् मुञ्चन्ति, स्वकाय-पातिनः प्रतिप्रेषयन्ति वा। एवम् मुक्तैः प्रभावाहक-विशेषैस् तद्-वर्णो निश्चीयते।   

#### इन्द्रियाणि
भूम्यां वर्तमाना जीवा अप्य् अणुसङ्ग्रहाः शरीरेषु।  
तेषु भिन्नानीन्द्रियाणि त्वक्-चक्षुर्-नासादीनि अणु-सङ्ग्रहा एव। तैर् एव ताप-प्रभा-गन्ध-शब्दादयो गृह्यन्ते। उर्जा-विन्यास-विशेषैर् अणुकर्मजातैर् मस्तिष्कादिषु नीयन्ते।  

## चेतो जीवश् च
+++(अस्यानुपपत्ताव् अपि शिष्टं न स्यात् तिरस्कार-भाजनम्। स्वतन्त्रं हि तत्।)+++  
अवकाशाश्रयापेक्षेषु द्रव्येष्व् अ-परमाणुषु चेतो ऽन्यतमम्। सूचना-जनन-भरणावगमन-वृत्ति चेतः।

<details>
<summary>विस्तारः॥ (ईक्षितुम् अत्र नोदनीयम्।)</summary>

Consciousness joins other building blocks of the universe like space, time, mass. यथा Chalmers - [Ted2014](https://blog.ted.com/the-hard-problem-of-consciousness-david-chalmers-at-ted2014/) .

> यच् छ्रोत्रेण न शृणोति  
> येन श्रोत्रम् इदं श्रुतम् ।  
> तद् एव ब्रह्म त्वं विद्धि  
> नेदं यद् इदम् उपासते ॥

</details>

तद् विभु। +++(तेन विष्णुर् इत्य् अप्य् उच्यताम्।)+++  

### भोगो जीवश् च
चेतो जीव-शरीरेषु घनी-भूतन् तिष्ठति। तत्र हि गम्भीरतर-विचार-कल्पने प्रभवति।  
चेतस एक-देश-स्थाऽवयवो घनीभूतो जीवः।   
सूचनात्मकेषु पदार्थेषु रसा भावाश् च विशिष्य चेतसे प्रियाः, तद्-आस्वाद एव तत्-कर्म-फलम् आहुः।

### क्रियाप्रेरणम्
तद् एव प्रेरकम् - सर्वाण्य् अपि द्रव्य-कर्माणि तेनैव प्रेरितानि।  
एतानि च प्रेरणानि काञ्चन नियमान्+++(=Laws of nature, especially physics.)+++ ऋताख्यान् पालयन्ति।  
अमुके द्रव्ये स्थितेन तेन चेतोऽंशेन लब्धाभिर् एव सूचनाभिः प्रायेण कर्म निश्चित्य, तेनैव चेतोऽंशेन वस्तुना क्रिया कार्यते - परमाणुषु यथाकर्षणापकर्षणे +++(Eg. Forces mediated by particle exchange - [SE](https://physics.stackexchange.com/questions/189605/how-does-a-photon-mediate-both-electric-attraction-and-repulsion) .)+++।  
जीवेषु यन्त्रेषु च तथा चलन-गणनादिकं चेतःप्रेरितम् एव।

### बन्धो मोक्षश् च
जीवस्य स्व-पूर्ण-रूपाऽनवगत्या दुःखाप्तिर् बन्धः।  
स्व-पूर्ण-रूपावगतिर् हि तन्-मोक्षः। स्थिरे ऽस्याम् अवगतौ मुक्त उच्यते जीवः।  
पूर्ण-स्वरूप-ज्ञानं विभु-चेतो-ज्ञानम्, जीव-चेतो-ज्ञानम् इति द्विधा। तयोर् एकस्तरस्याज्ञाने ऽपूर्णम् एव ज्ञानम्।  
स्व-रूप-ज्ञानानुसारी व्यवहारो धर्मार्थकाम-सम्पुष्टोऽपि नात्म-विस्मरण-परो निज-ज्ञान-स्थैर्य-लक्षणम्।

#### साधनानि
मोक्ष-साधनानि धर्मार्थकामसाधनानीव देव-प्रेरितानि प्रसिद्धानि प्राचीनेषु शास्त्रेषु।  
तत्र मुख्यं पदार्थानां चेतो-मुख्यानां यथार्थ-ज्ञानम्, ज्ञानपूर्वको व्यवहारश् च। तत्रास्य शास्त्रस्य काले काले ऽनुसन्धानम् उपकरोति।

## देवताः
### पराः
परदेवता अनपेक्षिताश्रय-सूचनात्मक-पदार्थेषु परिगण्यन्ते। +++(यावनैः ἑνάς, Hyper-essential henads, huperousios इति यावनाः।)+++  
तेऽनेके।  
ते समाः। सर्वज्ञाश् च। तेषु सामरस्यं सहकारश् च स्वाभाविकम्।  

### आवेशः
देवा ब्रह्माण्डे चेत आविश्य रसास्वादेन नन्दन्ति। किञ्च, तथाभूता नात्म-स्वभावं विस्मरन्ति - सर्वज्ञत्वात्।  
एवं चेतसि श्रिता तन्-नियमाधीना भवन्ति - तेन न निश्शृङ्खलाः। ऋतं हि भरन्ति।  
नाना-देवेभ्यो विभिन्नानि रूपाणि शब्दाः क्रियाश् च प्रियाणि भवन्ति।  
विभुनि चेतस्य् आविष्टा आकृतीः काश्चनाऽऽविर् भावयन्ति।

जीव-चेतस्स्व् आविश्य ते हि निग्रहानुग्रह-क्षमा औन्नत्यं पुरुषार्थ-कौशलम् अपि प्रेरयन्ति। ते सर्वे सन्तः, जीव-हित-पराः।

### प्रथा पूजा च
देवा व्यक्तैर् अव्यक्तैश् च भावैः प्रथन्ते जीवेषु।  
विशिष्य देव-प्रेरित-कथाभिः शास्त्रैश् च काशन्ते सिद्ध-जनोद्गीर्णैः। तत्र बहवो ऽंशा बोधन-परा - न सरल-बुद्ध्या ग्राह्या, यथा - परस्पर-विवादाः, भूत-शास्त्र-व्यभिचाराः, देवासुर-सङ्ग्रामाः। परोक्षप्रिया वै देवाः। +++(यावनैः "intelligible-and-intellectual" level of manifestation इत्य् उच्यते।)+++  
देव-प्रीत्य्-अनुसारम् आकृतीः, शब्दान्, क्रियास्, सम्प्रदाय-सम्बन्धं चावलम्ब्य देवाराधनं सफलं शक्यम्। 

## उपसंहारः
इत्थं‌ परिष्कारः। सद्योऽपूर्णः।  
अत्राप्रतिशिद्धं यथापूर्वं गृहीतुम् उचितम्। शोधन-खण्डन-मण्डनानि प्रार्थयामहे।  

### भविष्ये ऽनुयोजनीयााः
- मोक्षसाधनानि
- धर्म-निर्णयः

## सम्बद्धचर्चा
- २०१७-पाठः कश्चन [+अत्र](https://docs.google.com/document/d/1KWa2ZqOCqdeYC3I0-Sf6ywua2__WDpKgW1IRFkcXb7A/edit#) - version history इति द्रष्टव्यम्।