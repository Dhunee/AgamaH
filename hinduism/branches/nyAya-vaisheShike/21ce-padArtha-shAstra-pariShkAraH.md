+++
title = "२१-तम-शतक-पदार्थ-शास्त्र-परिष्कारः"
unicode_script = "devanagari"
+++

## मङ्गलश्लोकः
॥ॐ हयग्रीवाय नमः॥  
पदार्थेषु भवेज् ज्ञानं  
जीर्णं कुब्जं न धिक्कृतम्।  
इति काले नवीकर्तुं  
युक्तिं देहि गजानन॥  
+++( प्रसिद्धस्य तर्कसङ्ग्रहस्याधुनिक-विज्ञानेन साकम् असामञ्जस्यं लक्ष्यते विशिष्य द्रव्य-लक्षणेषु।)+++  

काणादं पाणिनीयञ् च  
सर्व-शास्त्रोपकारकम्।  
इति नत्वाऽथ तस्यैव  
धाराम् अत्रानुवर्तये॥  
+++( “प्रतीति-शरणा नैयायिकाः” इति सति परिष्कारो युक्तः। प्रामाणिक-बुद्धेर् धीमतः कणाद-महर्षेर् अप्य् अयं शोधनयत्नो ऽन्-असम्मतः स्यात्।)+++

## ग्राह्यतमांश-कलनम्
- आधुनिक-भूत-शास्त्रम् अनु परमाणूनाम्, अणूनाम्, रूपस्य, शब्दस्य, तापस्य, क्रियाणां निर्वचनम्।
- तन् अनु नवः कश्चन पदार्थविभागः।
- चेतसो निर्वचनम्, बन्धस्य मोक्षस्य च।

## स्थूलः‌ पदार्थभेदः
पदस्यार्थः पदार्थः। तज्-ज्ञानेन पुरुषार्थ-साधन-वैचक्षण्यम्।  
तेषु स्थूल-विभागो ऽनुबन्धे दर्शितः।  
+++( अस्यानुपपत्ताव् अपि शिष्टं न स्यात् तिरस्कार-भाजनम्। स्व-तन्त्रं हि तत्।)+++  

<details>
<summary>स्थूल-पदार्थ-विभाग-विस्तारः॥ (ईक्षितुम् अत्र नुदनीयम्।)</summary>

### स्थूल-पदार्थ-विभाग-विस्तारः

- अनपेक्षिताश्रयाः
  - सूचनात्मकाः
    - …
    - काल्पनिका अवकाशाः
    - काल्पनिक-द्रव्याणि काल्पनिकावकाशाश्रयाणि
    - परदेवताः
  - अवकाशः
    - देशः
    - कालः
- अपेक्षिताश्रयाः
  - द्रव्याण्य् अवकाशाश्रयाणि
    - स-परमाणूनि
      - परमाणवः
      - परमाणु-सङ्ग्रहाः
        - अणवः
        - अणु-सङ्ग्रहाः
    - अपरमाणूनि
      - चेतः
  - गुणाः पदार्थ-भेदकाः
    - …
    - जातिः
    - सम्बन्ध-मूलाः
      - …
      - पूर्वत्वम् अपरत्वम् …
      - अभावः
        - अन्योऽन्याभावः
        - अवकाशवृत्तयः
          - प्रागभावः
          - प्रध्वंसाभावः
          - अत्यन्ताभावः
  - सम्बन्धः
    - समवायः
  - कर्म

</details>

सूचनात्मका नित्याः। विभूणाम् आभिस् संसर्गो अनित्यः।


### अवकाशः
देशकालाव्+++(=Space-time)+++ अवकाशः। स विभुः। अपरमाणुः।  
अवकाशे परिधिः स्थानम्।  
सूचितात् स्थानात् स्थानान्तरस्य भेदः काल-लम्ब्य-दैर्घ्य+उच्चता-भेदैर् लक्ष्यते +++((Time, x, y, z) - spatio temporal coordinates.)+++।  
अतीतादिव-्यवहार-हेतुः कालः।+++(←तर्कसङ्ग्रहाद् इदम्।)+++  

ब्रह्माण्डम् इति देश-काल-सङ्ग्रहः साश्रित-गणः।

## द्रव्याणि तद्गुणाश् च तत्कर्माणि च
अवकाशाश्रयाणि द्रव्याणि।  

### परमाणुः
परमाणुषु वैशिष्ट्यं तद्-गुण-भेदैश् च तत्स्थानभेदेन च वर्तते। +++(अनेनानिर्वचनीयो **विशेषो** नाम पदार्थो ऽनावश्यको जातः।)+++  
तथाऽपि परमाणूनां स्थानं गतिञ् च निश्चप्रचं युगपद् वक्तुं न शक्यम्। +++(Heisenberg uncertainty principle.)+++  
किञ् च परमाणूनाम् अस्तित्व-सम्भावनायाः +++(→Probability of presence)+++ महान् भेदो वर्तते स्थानेषु।   
परमाणूनां युगपद् द्वैरूप्यम् - मूर्त्तिश् च +अस्तित्व-सम्भावना-गणना+++(=Wave function)+++ चेति।  
न परमाणवो नित्याः। तेषु परस्-पर-परिवर्तनं सम्भवति। +++(Eg: Conversion between massless and massive particles - say in nuclear physics)+++  
परमाणवो गुरवो ऽगुरवश् चेति। +++(Massless vs Massive particles: Bosons vs Fermions. "आद्य-पतनाऽसमवायि-कारणं गुरुत्वम्।" इति तर्कसङ्ग्रहे। विवरणम् [अत्र](https://www.youtube.com/watch?v=LIJSBjxD1l0&feature=youtu.be&list=PL7_6YPlfLKeRttlUiKQFoIpM1eNhyhUmt&t=1461) ।)+++  
अगुरुषु+उर्जा-वाहका कर्षण-सूचना-वाहकाश्+++(=graviton)+++ च। तेषु केचन प्रकाशगतयः प्रभावाहकाश्च। तेषु प्रभा-वाहकेषूर्जा-वैविध्यम्।+++(→photons of different energies.)+++  
परमाणूनां व्यवस्था-विशेषैर् उपाणु-पदार्थानां सम्भवः।  
गुरूणाम् परमाणूनां‌ सङ्ग्रहेण जायन्ते ऽणवः+++(=Atoms)+++। तेषाञ् च शतशः प्रकाराः।  

### अणुसङ्ग्रहः
कस्मिञ्चिद् अणु-सङ्ग्रहे ऽणुष्व् अन्तर-जनक-चालन-शक्तिश् चेद् अधिका परस्पराकर्षण-शक्तेर् अपेक्षया, स वायुर्+++(=Gas)+++ भवति। मध्यमञ् चेद् द्रवः+++(=Liquid)+++। अल्पञ् चेद् घनः+++(=Solid)+++।  

### शब्द-रूप-तापादि-गुणाः
ते हि सदा चलन्तः कम्पमानाऽपि वा। कम्पन-तीव्रता भिद्येते। इयं हि क्रिया एतद्धि शब्द-ताप-विस्तारादि-मेया। +++(यथा वायुषु PV=nRT।)+++  
तत्राणूनां कम्पन-तरङ्गाणि शब्दः, यत्र प्रासङ्गिक-कम्पन-दिक् तरङ्ग-दिग् एव +++(=longitudonal wave)+++। विरलेऽणु-सङ्ग्रहे न शब्दः सम्भवति।  
केचनाणु-सङ्ग्रहाः कांश्चन प्रभा-वाहकान् मुञ्चन्ति, स्वकाय-पातिनः प्रतिप्रेषयन्ति वा। एवम् मुक्तैः प्रभावाहक-विशेषैस् तद्-वर्णो निश्चीयते।   

#### इन्द्रियाणि
भूम्यां वर्तमाना जीवा अप्य् अणुसङ्ग्रहाः शरीरेषु।  
तेषु भिन्नानीन्द्रियाणि त्वक्-चक्षुर्-नासादीनि अणु-सङ्ग्रहा एव। तैर् एव ताप-प्रभा-गन्ध-शब्दादयो गृह्यन्ते। उर्जा-विन्यास-विशेषैर् अणुकर्मजातैर् मस्तिष्कादिषु नीयन्ते।  

## चेतो जीवश् च
+++(अस्यानुपपत्ताव् अपि शिष्टं न स्यात् तिरस्कार-भाजनम्। स्वतन्त्रं हि तत्।)+++  
अवकाशाश्रयापेक्षेषु द्रव्येष्व् अ-परमाणुषु चेतो ऽन्यतमम्। सूचना-जनन-भरणावगमन-वृत्ति चेतः।

<details>
<summary>विस्तारः॥ (ईक्षितुम् अत्र नुदनीयम्।)</summary>

Consciousness joins other building blocks of the universe like space, time, mass. यथा Chalmers - [Ted2014](https://blog.ted.com/the-hard-problem-of-consciousness-david-chalmers-at-ted2014/) .

> यच् छ्रोत्रेण न शृणोति  
> येन श्रोत्रम् इदं श्रुतम् ।  
> तदेव ब्रह्म त्वं विद्धि  
> नेदं यद् इदम् उपासते ॥

</details>

तद् विभु। +++(तेन विष्णुर् इत्य् अप्य् उच्यताम्।)+++  
विशिष्य जीव-शरीरेषु घनी-भूतन् तिष्ठति। तत्र हि गम्भीरतर-विचार-कल्पने प्रभवति।  

तद् एव प्रेरकम् - सर्वाण्य् अपि द्रव्य-कर्माणि तेनैव प्रेरितानि। एतानि च प्रेरणानि काञ्चन नियमान्+++(=Laws of nature, especially physics.)+++ पालयन्ति। अमुके द्रव्ये स्थितेन तेन चेतोऽंशेन लब्धाभिर् एव सूचनाभिः प्रायेण कर्म निश्चित्य, तेनैव चेतोऽंशेन वस्तुना क्रिया कार्यते - परमाणुषु यथाकर्षणापकर्षणे +++(Eg. Forces mediated by particle exchange - [SE](https://physics.stackexchange.com/questions/189605/how-does-a-photon-mediate-both-electric-attraction-and-repulsion) .)+++। जीवेषु यन्त्रेषु च तथा चलन-गणनादिकम्।  

### बन्धो मोक्षश् च
सूचनात्मकेषु रसा भावाश् च विशिष्य चेतसे प्रियाः, तद्-आस्वाद एव तत्-कर्म-फलम् आहुः।  
चेतस एक-देश-स्थाऽवयवेन जीवाऽऽख्येन स्व-पूर्ण-रूपाऽनवगत्या दुःखाप्तिर् बन्धः। स्व-पूर्ण-रूपावगतिर् हि तन्-मोक्षः।  

#### साधनानि
मोक्ष-साधनानि देव-प्रेरितानि प्रसिद्धानि।  
तत्र मुख्यं यथार्थ-ज्ञानम् पदार्थानां, ज्ञानपूर्वको व्यवहारश् च। तत्रास्य शास्त्रस्य काले काले ऽनुसन्धानम् उपकरोति।

## देवताः
### पराः
परदेवता अनपेक्षिताश्रय-सूचनात्मक-पदार्थेषु परिगण्यन्ते। +++(यावनैः ἑνάς, super-essential henads इति यावनाः।)+++  
तेऽनेके।  
ते समाः। सर्वज्ञाश् च। तेषु सामरस्यं स्वाभाविकम्।  

### आवेशः
किञ्च, ब्रह्माण्डे चेत आविश्य रसास्वादेन नन्दन्ति। एवं चेतसि श्रिता तन्-नियमाधीना भवन्ति।  

### पौराणिक-प्रथा
देवाः देव-प्रेरित-कथाभिः शास्त्रैश् च काशन्ते सिद्ध-जनोद्गीर्णैः। तत्र बहवो ऽंशा बोधन-परा - न सरल-बुद्ध्या ग्राह्या, यथा - परस्पर-विवादाः, भूत-शास्त्र-व्यभिचाराः। परोक्षप्रिया वै देवाः। +++(यावनैः "intelligible-and-intellectual" level of manifestation इत्य् उच्यते।)+++  
जीव-चेतस्स्व् आविश्य ते हि निग्रहानुग्रहक्षमा औन्नत्यम् अपि प्रेरयन्ति। 

## उपसंहारः
इत्थं‌ परिष्कारः। सद्योऽपूर्णः।  
अत्राप्रतिशिद्धं यथापूर्वं गृहीतुम् उचितम्। शोधन-खण्डन-मण्डनानि प्रार्थयामहे।  

### भविष्ये ऽनुयोजनीयााः
- देवतातत्त्व-निर्णयः
- मोक्षसाधनानि
- धर्म-निर्णयः

## सम्बद्धचर्चा
- २०१७-पाठः कश्चन [+अत्र](https://docs.google.com/document/d/1KWa2ZqOCqdeYC3I0-Sf6ywua2__WDpKgW1IRFkcXb7A/edit#) - version history इति द्रष्टव्यम्।